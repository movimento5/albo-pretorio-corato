



                                         COMUNE DI CORATO
Settore Urbanistica
Servizio Edilizia Privata ed Economica e Popolare



AUTORIZZAZIONE PAESAGGISTICA  N. 17 del 03.04.2014


  
OGGETTO:   Autorizzazione paesaggistica ai sensi dell’art. 5.01 delle N.T.A. del PUTT/P
Pratica n. 2/14 in ditta: LAMARCA Savino. Costruzione di una casa rurale con annesso deposito agricolo ad erigersi su di un fondo rustico ricadente in agro di Corato alla Contrada “Torre Palomba” ed individuato in Catasto al Fg. 47 p.lle 539-541.


IL  RESPONSABILE PER IL RILASCIO DELL’AUTORIZZAZIONE PAESAGGISTICA

Vista la delibera di Giunta Regionale n.1478 del 15.12.2000 di approvazione definitiva del  PUTT/P, entrato in vigore l’11.01.2001;
Viste le Leggi della Regione Puglia n. 20 del 07.10.2009 e n. 23 del 27.10.2009;
Vista la Delibera di Giunta Regionale n. 2273 del 24.11.2009;
Vista la Delibera di Giunta Regionale n. 299 del 09.02.2010;
Vista la Delibera di Giunta Regionale n. 2754 del 14.12.2010 con cui è stata attribuita al Comune di Corato la delega per il rilascio delle autorizzazioni paesaggistiche;
Vista la determinazione del Dirigente del III Settore “Urbanistica-Edilizia Privata” n. 871  
dell’01.12.2010, avente ad oggetto la nomina dei componenti della Commissione Paesaggio e del Responsabile del Procedimento; 
Vista la determinazione del Dirigente del III Settore “Urbanistica-Edilizia Privata”  n.19 del 21.06.2013, con la quale si è stabilito, tra l’altro, nelle more della nomina della nuova Commissione per il Paesaggio, di prorogare l’attuale Commissione nell’esercizio delle sue funzioni; 
Visto che con la D.G.R. n.1435 del 2 agosto 2013 è stato adottato il nuovo piano paesaggistico (PPTR) e, nelle more della definitiva approvazione del PPTR, continua a trovare applicazione il PUTT/P e, contestualmente, vigono le norme di salvaguardia di cui all’art.105 delle NTA dell’adottato PPTR, così come modificate con D.G.R. 29.10.2013 n.2022;
Vista la Deliberazione di Commissario Prefettizio n.46/G del 23.12.2013, con cui viene “Dato Atto che la Commissione Locale per il Paesaggio proseguirà la sua attività fino alla nomina della nuova Commissione a seguito dell’Avviso Pubblico pubblicato in data 18.12.2013”;

Premesso che:
l’art. 5.01 delle N.T.A. del PUTT “ Paesaggio” della Regione Puglia subordina il rilascio dei titoli abilitativi relativi all’esecuzione delle opere che modificano lo stato fisico o l’aspetto esteriore dei territori e degli immobili dichiarati di notevole interesse pubblico ai sensi del titolo II del D.Lgs. n. 490/99 e s.m.i. o compresi tra quelli sottoposti a tutela dal Piano stesso, al preliminare rilascio dell’autorizzazione paesaggistica;  
in data 23.01.2014 prot. 6718, il Sig. LAMARCA Savino nato a Corato il 09.10.1969 ed ivi residente alla Via Castel del Monte n.66, presentava a questo Comune la richiesta di autorizzazione paesaggistica con l’allegata documentazione prevista nell’allegato A1 delle N.T.A del PUTT/P;
l’intervento richiesto riguarda la costruzione di una casa rurale con annesso deposito agricolo ad erigersi su di un fondo rustico ricadente in agro di Corato alla Contrada “Torre Palomba” ed individuato in Catasto al Fg. 47 p.lle 539-541; 
nello strumento urbanistico vigente l’area interessata è tipizzata come “Zona Agricola”, normata  dalle N.T.A. del P.R.G.;
secondo la localizzazione quotata dell’area di intervento, eseguita dal tecnico di parte sulla cartografia regionale del PUTT, la stessa ricade in Ambito Territoriale Esteso “C” del PUTT/P, mentre sovrapponendo il catastale con lo stralcio dell’atlante dell’Ambito Territoriale Distinto “Geomorfologia”, il progettista dell’opera, Ing. Carlo DE PALMA, individuava la stessa area ad una distanza maggiore di 150 metri dal vicino reticolo idrografico e maggiore di 50 metri dal ciglio di scarpata più vicino;
in data 24.02.2014 al prot. gen. n.6718, si acquisiva, altresì, l’asseverazione di conformità dell’intervento al PPTR, adottato con D.G.R. n.1435 del 2 agosto 2013, modificato con D.G.R. n.2022 del 29.10.2013, con allegata cartografia estratta dal Sit-Puglia e localizzazione dell’intervento, da cui si evince l’assenza di vincoli, il tutto a firma dell’Ing. Carlo DE PALMA;
Visto il verbale n. 10 del 21.03.2014 con cui la Commissione per il Paesaggio ha espresso “PARERE FAVOREVOLE” con le seguenti prescrizioni:

1. Sia assicurato il rispetto della L.R.n.14/2007, relativamente alla presenza di piante monumentali nell’area di sedime dell’erigenda costruzione;
2. Le sistemazioni esterne siano realizzate con materiali drenanti, evitando qualsiasi tipo di pavimentazione;
3. Le facciate del corpo di fabbrica siano tinteggiate con tonalità comprese nelle variazioni cromatiche del bianco;
4. Vengano piantumate essenze autoctone ad alto fusto lungo il confine prospiciente la viabilità di accesso all’area di intervento, al fine di mitigare l’impatto visivo dell’opera a realizzarsi;
5. Non venga modificata l’orografia del terreno, né l’assetto geomorfologico del suolo;
6. Gli infissi siano in legno;
7. Siano rispettate le disposizioni previste dall’art. 3.14 delle N.T.A. del PUTT/P “Beni diffusi nel paesaggio agrario”.

Richiamati gli adempimenti dell’Ente territoriale competente, previsti dall’art.1.03 – punto n.4 – delle N.T.A. del PUTT/P, per gli interventi di trasformazione di immobili proposti da proprietari di siti ricadenti nel territorio Comunale;
Considerato che:
le aree su cui saranno eseguiti i lavori, non sono soggette a tutela ai sensi del D.lgs 42/04 e s.m.i.;
le opere da eseguirsi devono essere conformi agli indirizzi di tutela (art.2.02 delle N.T.A. del P.U.T.T./P), previsti per l’ambito esteso entro cui gli stessi ricadono (Ambito “C”);
le opere da eseguirsi devono essere conformi alle direttive di tutela art.3.05 del N.T.A. del P.U.T.T./P;

RILASCIA

1. Al Sig. LAMARCA Savino nato a Corato il 09.10.1969 ed ivi residente alla Via Castel del Monte n.66, “L’AUTORIZZAZIONE PAESAGGISTICA” di cui all’art.5.01 del N.T.A. del PUTT/P della Regione Puglia, approvato con deliberazione G.R., n.1748 del 15.12.2000, in base alle asseverazioni del tecnico di parte inerenti il rispetto della distanza dell’intervento dalle emergenze geomorfologiche ed idrogeologiche e la conformità dell’intervento al PPTR e con le predette prescrizioni espresse dalla locale Commissione per il Paesaggio, per farne parte integrante e sostanziale del presente provvedimento;
2. SI DA’ ATTO che l’Autorizzazione paesaggistica è valida per un periodo di cinque anni, scaduto il quale l’esecuzione dei progettati lavori, per la parte non eseguita, deve essere sottoposta a nuova autorizzazione;
3. SI DA’ ATTO che il presente provvedimento è valido ai soli fini paesaggistici  e costituisce atto autonomo e presupposto rispetto al permesso di costruire e che verrà trasmesso al competente Assessorato Regionale all’Urbanistica per il controllo, ai sensi dell’art.5.01 – punto 7 – delle stesse N.T.A. del P.U.T.T./P;
4. SI DA’ ATTO, altresì, che sulla presente determinazione non è richiesta l’attestazione di regolarità contabile non comportando la stessa impegno di spesa o diminuzione di entrata.
5. SI FANNO SALVI valutazioni in merito alla conformità dell’intervento proposto alle norme in materia edilizia-urbanistica, nonché eventuali pareri di competenza di altri enti e/o organi ove ricorrano. 
						                               



  						IL RESPONSABILE DEL PROCEDIMENTO
                                                                                       Ing. Arcangela Cia LABIANCA 


 
