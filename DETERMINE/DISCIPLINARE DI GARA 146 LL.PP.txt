  COMUNE DI CORATO 
(Prov. di Bari)

DISCIPLINARE DI GARA
(Norme Integrative al bando di gara mediante procedura aperta)
procedura: art. 3, comma 37 e art. 55, comma 5, decreto legislativo n. 163 del 2006
criterio: offerta del prezzo più basso determinato mediante offerta a prezzi unitari
ai sensi dell’articolo 82, comma 2, lett. a)   decreto legislativo n. 163 del 2006 e ss. mm. e ii. 

LAVORI DI RISTRUTTURAZIONE E ADEGUAMENTO STATICO DELLA TORRE PALOMBA DA DESTINARE A SERVIZI DI UTILITA’ SOCIALE.   .   


PARTE PRIMA
PRESENTAZIONE DELL’OFFERTA

1.	Modalità di presentazione dell’offerta:
a)	il plico contenente la busta dell’offerta e la documentazione, deve pervenire, a pena di esclusione dalla gara, a mezzo raccomandata del servizio postale  oppure mediante agenzia di recapito autorizzata, entro il termine perentorio di cui al punto IV.3.4) del bando di gara e all’indirizzo di cui all’Allegato A, punto III), del bando di gara;
b)	è altresì facoltà del concorrente la consegna a mano del plico, entro il suddetto termine perentorio, all’ufficio Protocollo della stazione appaltate, allo stesso indirizzo di cui alla lettera a), tutti i giorni non festivi, escluso il sabato, dalle ore 9,00 alle ore 13,00;
c)	il recapito tempestivo del plico rimane in ogni caso ad esclusivo rischio del mittente; la Stazione appaltante non è tenuta ad effettuare alcuna indagine circa i motivi di ritardo nel recapito del plico;
d)	il plico deve recare all’esterno, oltre all’intestazione del mittente e all’indirizzo dello stesso, le indicazioni relative all’oggetto della gara e al giorno di scadenza della medesima;
e)	il plico deve essere sigillato e controfirmato sui lembi di chiusura; la sigillatura del plico deve essere effettuata con ceralacca o nastro adesivo antistrappo; per lembi di chiusura si intendono quelli incollati dal concorrente dopo l’introduzione del contenuto e non anche quelli preincollati meccanicamente in fase di fabbricazione delle buste;
f)	la busta interna contenente l’offerta deve essere altresì sigillata con ceralacca o nastro adesivo antistrappo, con le modalità di cui alla precedente lettera e).

2.	Contenuto del plico esterno alla busta dell’offerta – Documentazione richiesta a pena di esclusione:
a)	dichiarazione relativa alle condizioni di ammissione con la quale il concorrente dichiara il possesso:
a.1)	dei requisiti di ordine generale di cui al successivo punto 2.1;
a.2)	dei requisiti di ordine speciale relativi alla capacità tecnica di cui al successivo punto 2.3;
b)	cauzione provvisoria, ai sensi dell’articolo 75, commi da 1 a 6, del decreto legislativo n. 163 del 2006, richiesta al punto III.1.1), lettera a), del bando di gara, costituita, a scelta dell’offerente, da:
b.1)	contanti o titoli del debito pubblico garantiti dallo Stato al corso del giorno del deposito, presso una sezione di tesoreria provinciale o presso le aziende autorizzate, a titolo di pegno a favore della Stazione appaltante; 
b.2)	fideiussione bancaria o assicurativa, o rilasciata dagli intermediari finanziari iscritti nell'elenco speciale di cui all'articolo 107 del decreto legislativo n. 385 del 1993, recante la clausola di rinuncia all'eccezione di cui all'articolo 1957, comma 2, del codice civile, dell’immediata operatività entro 15 giorni, a semplice richiesta scritta della Stazione appaltante e con validità non inferiore a 180 giorni dal termine di scadenza per la presentazione dell’offerta; tali condizioni si intendono soddisfatte qualora la cauzione sia prestata con la scheda tecnica di cui al modello 1.1, approvato con d.m. n. 123 del 2004; in caso di raggruppamento temporaneo o consorzio ordinario non ancora formalmente costituito la fideiussione deve essere intestata a tutti i soggetti che intendono raggrupparsi o consorziarsi; 
c)	impegno di un fideiussore, ai sensi dell’articolo 75, comma 8, del decreto legislativo n. 163 del 2006, a rilasciare la garanzia fideiussoria per l’esecuzione del contratto (cauzione definitiva) di cui all’articolo 113 del decreto legislativo n. 163 del 2006, qualora il concorrente risultasse aggiudicatario; tale impegno:
c.1)	deve essere prodotto e sottoscritto mediante atto autonomo qualora la cauzione provvisoria sia prestata in una delle forme di cui alla precedente lettera b), punto b.1);
c.2)	si intende assolto e soddisfatto qualora la cauzione sia prestata in una delle forme di cui alla precedente lettera b), punto b.2), mediante la scheda tecnica di cui allo schema di polizza tipo 1.1, approvato con d.m. n. 123 del 2004; in caso contrario deve essere riportato espressamente all’interno della fideiussione o in appendice alla stessa;
d)	dichiarazione, richiesta al punto VI.3), lettera j), del bando di gara, di avere esaminato gli elaborati progettuali, compreso il computo metrico, di essersi recati sul luogo di esecuzione dei lavori, di avere preso conoscenza delle condizioni locali, della viabilità di accesso, delle cave eventualmente necessarie e delle discariche autorizzate nonché di tutte le circostanze generali e particolari suscettibili di influire sulla determinazione dei prezzi, sulle condizioni contrattuali e sull'esecuzione dei lavori e di aver giudicato i lavori stessi realizzabili, gli elaborati progettuali adeguati ed i prezzi nel loro complesso remunerativi e tali da consentire il ribasso offerto, attestando altresì di avere effettuato una verifica della disponibilità della mano d’opera necessaria per l’esecuzione dei lavori nonché della disponibilità di attrezzature adeguate all’entità e alla tipologia e categoria dei lavori in appalto, ai sensi dell’articolo 106, comma 2, del d.P.R. n. 207 del 2010;
e)	ai sensi dell’articolo 106, comma 2, del d.P.R. n. 207 del 2010, il concorrente si assume ogni responsabilità in ordine all’avvenuto sopralluogo sul sito e alla presa visione degli atti progettuali, mediante la dichiarazione di cui alla precedente lettera d);
  f)  ricevuta o scontrino relativi al versamento del contributo, pari ad € 70,00 (codice CIG 5968412962) corrisposto in favore dell’Autorità per la Vigilanza sui Contratti Pubblici. Il versamento dovrà essere effettuato esclusivamente secondo le sottoindicate modalità di riscossione contenute nella Deliberazione dell’Autorità  del 21.12.2011 e nelle istruzioni in vigore del 01.01.2012 (N.B. Le istruzioni sono reperibili sul sito Web dell’Autorità www.avcp.it, sezione “contributi in sede di gara” oppure sezione “Servizi”): 
1. online mediante carte di credito dei circuiti Visa, Master Card, Diners, American Express. Per eseguire il pagamento è necessario collegarsi al “Servizio Riscossione” e seguire le istruzioni a video;
2. in contanti, muniti del modello di pagamento rilasciato dal “Servizio di riscossione” presso la rete dei tabaccai lottisti abilitati al pagamento di bollette e bollettini. All’indirizzo   https://www.lottomaticaitalia.it/servizi/homepage.html  è disponibile la funzione “Cerca il punto vendita più vicino a te”. 

N.B.: per eseguire il pagamento, indipendentemente dalla modalità di versamento utilizzata, è necessario iscriversi on line, anche per i soggetti già iscritti nel vecchio servizio, al nuovo  “Servizio di Riscossione”, raggiungibile dalla homepage sul sito web dell’Autorità (www.avcp.it) sezione “Contributi in sede di gara” oppure sezione “Servizi”. I concorrenti, pertanto, per essere ammessi alla gara dovranno allegare, alla documentazione di gara,  copia della ricevuta di versamento rilasciata dal nuovo servizio di Riscossione (scontrino Lottomatica ovvero ricevuta di pagamento  on line) quale dimostrazione dell’avvenuto versamento del contributo all’autorità. In caso di A.T.I. anche se non ancora costituita, il versamento è unico ed è effettuato dalla capogruppo.
g)	limitatamente ai concorrenti che presentano l’offerta tramite procuratore o institore: ai sensi degli articoli 1393 e 2206 del codice civile, deve essere allegata la scrittura privata autenticata o l’atto pubblico di conferimento della procura o delle preposizione institoria o, in alternativa, una dichiarazione sostitutiva ai sensi dell’articolo 46, comma 1, lettera u), del d.P.R. n. 445 del 2000, attestante la sussistenza e i limiti della procura o della preposizione institoria, con gli estremi dell’atto di conferimento;
h)	limitatamente ai raggruppamenti temporanei e consorzi ordinari di concorrenti, ai sensi dell’articolo 37, commi 1, 3, 5, 7, primo periodo, 13 e 14, del decreto legislativo n. 163 del 2006 e ss.mm. e ii., deve essere allegato:
h.1)	se non ancora costituiti: dichiarazione di impegno alla costituzione mediante conferimento di mandato al soggetto designato quale mandatario o capogruppo, corredato dall’indicazione dei lavori o della quota di lavori affidate ai componenti del raggruppamento temporaneo o del consorzio ordinario, ai sensi dell’articolo 37, comma 8, del decreto legislativo n. 163 del 2006; tale impegno alla costituzione può essere omesso qualora sia presentato sul foglio dell’offerta o unitamente a questa, ai sensi del successivo Capo 3, lettera e), punto e.2);
h.2)	se già formalmente costituiti: copia autentica dell’atto di mandato collettivo speciale, con l’indicazione del soggetto designato quale mandatario o capogruppo e l’indicazione dei lavori o della quota di lavori da affidare ad ognuno degli operatori economici componenti il raggruppamento temporaneo o il consorzio ordinario; in alternativa, dichiarazione sostitutiva di atto di notorietà, con la quale si attesti che tale atto è già stato stipulato, indicandone gli estremi e riportandone i contenuti;
h.3)	in ogni caso ciascun soggetto concorrente raggruppato o consorziato o che intende raggrupparsi o consorziarsi deve presentare e sottoscrivere le dichiarazioni di cui ai successivi Capi 2.1 e 2.3, distintamente per ciascun operatore economico in relazione al possesso dei requisiti di propria pertinenza;
i)	limitatamente ai consorzi di cooperative o di imprese artigiane e ai consorzi stabili: 
i.1)	ai sensi dell’articolo 37, comma 7, secondo periodo, del decreto legislativo n. 163 del 2006 e ss. mm. e ii. , deve essere indicato il consorziato o i consorziati per i quali il consorzio concorre alla gara;
i.2)	il consorziato o i consorziati così indicati devono possedere i requisiti di cui all’articolo 38 del decreto legislativo n. 163 del 2006 e ss. mm. e ii. e presentare le dichiarazioni di cui al successivo punto 2.1;
 j)  limitatamente ai concorrenti che intendono avvalersi del subappalto: una dichiarazione, ai sensi dell’articolo 118, comma 2, quarto periodo,  del decreto legislativo n. 163 del 2006, con la quale il concorrente indica: 
j.1)	quali lavori scorporabili o subappaltabili deve obbligatoriamente subappaltare in quanto appartenenti a categorie generali, per i quali non possieda la qualificazione; In questo caso la dichiarazione, che andrà resa dal concorrente autonomamente non essendo inserita nel modello predisposto dalla stazione appaltante,  dovrà contenere, a pena di esclusione,   l’indicazione del subappaltatore e dovrà  dimostrare il possesso, da parte di quest’ultimo, dei requisiti di qualificazione (Sent. Cons. di Stato, Sez. IV  n. 1224 del 13 maggio 2014; Sent. Cons. di Stato, Sez. V, n. 4405 del 28 agosto 2014).  
j.2)	quali ulteriori lavori intende subappaltare e  in quale quota;
k)	limitatamente ai concorrenti che ricorrono all’avvalimento: ai sensi e per gli effetti dell’articolo 49 del decreto legislativo n. 163 del 2006, e ss.mm. e ii. il concorrente può avvalersi, per determinati requisiti di ordine speciale relativi alla capacità tecnica, dei requisiti posseduti da altro operatore economico (denominato impresa “ausiliaria”), alle condizioni di cui al successivo Capo 4, lettera b). 
l)   l’allegato modello GAP debitamente compilato;
m) dichiarazione, ai sensi dell’art. 79, commi 5 bis e 5 quinquies del D. Lgs. 163/2006, a titolo collaborativi e acceleratorio la cui assenza non è causa di esclusione:
     m.1) del domicilio eletto per le comunicazioni;
	m.2) indirizzo di posta elettronica certificata;
     m.3) numero di fax, corredato dell’autorizzazione al suo utilizzo ai fini della validità delle  comunicazioni.  
  n)  Documento PASSOE rilasciato dal servizio AVCPASS comprovante la registrazione al servizio per la 	verifica dei requisiti disponibili presso l’Autorità di Vigilanza sui contratti Pubblici di Lavori Servizi e 	Forniture. I soggetti interessati a partecipare alla procedura devono registrarsi al sistema accedendo 	all’apposito link sul portale AVCP (Servizi ad accesso riservato – AVCPASS)  secondo le istruzioni 	ivi contenute. 
Infatti, a far data del 1.7.2014 la verifica del possesso dei requisiti di carattere generale, tecnico-organizzativo ed economico finanziario dovrà essere effettuata dalla Stazione Appaltante, ai sensi dell’art. 6 bis del D. Lgs. n. 163/2006 e della deliberazione attuativa dell’AVCP n. 111 del 20 dicembre 2012, con le modificazioni assunte nelle adunanze dell’8 maggio e del 5 giugno 2013, attraverso l’utilizzo del sistema AVCPASS, reso disponibile dall’Autorità stessa, fatto salvo quanto previsto dal comma 3 del citato art. 6-bis.
Coerentemente con quanto previsto dell’art. 77, comma 5, del D. Lgs. .163/2013 e della Circolare della Presidenza  del Consiglio dei Ministri n. 1/2010, tutte le comunicazioni svolte nell’ambito del sistema AVCPASS sono effettuate tramite PEC. Pertanto, è necessario che ciascuno dei seguenti soggetti dell’operatore economico possieda un indirizzo PEC:
a) almeno un amministratore/legale rappresentante di ogni operatore economico (casella PEC personale dell’amministratore e casella PEC dell’operatore economico); nel caso di operatore economico persona fisica casella PEC personale;
b) eventuale delegato dell’operatore economico (casella PEC personale  del delegato e casella PEC dell’operatore economico);
Coerentemente con quanto disposto dall’art. 21, comma 2, del D.Lgs. n. 82/2005 (Codice dell’Amministrazione digitale), i documenti inseriti dagli operatori economici, devono essere firmati digitalmente dai soggetti di cui al precedente comma,  lett. a) e b). Pertanto tali soggetti devono dotarsi di un certificato di firma digitale, in corso di validità, rilasciato da un organismo incluso nell’elenco pubblico dei certificatori.
L’operatore economico è tenuto ad inserire sul sistema AVCPASS esclusivamente la documentazione pertinente alle finalità di cui all’oggetto della deliberazione AVCPASS n. 111/2012. L’operatore economico assume la piena responsabilità della natura e della qualità della documentazione prodotta e solleva l’Autorità da ogni responsabilità relativamente ai dati inseriti e alla documentazione caricata.
L’operatore economico, dopo la registrazione al servizio AVCPASS, indica a sistema il CIG 5916512C25 della presente cui intende partecipare. Il sistema rilascia un “PASSOE” da inserire nella busta contenente la documentazione amministrativa. Fermo restando l’obbligo per  l’operatore economico di presentare le autocertificazioni richieste dalla normativa vigente in ordine al possesso dei requisiti per la partecipazione alla procedura di affidamento, il “PASSOE” rappresenta lo strumento necessario per procedere alla verifica dei requisiti stessi da parte della stazione appaltante.
Per tutti i profili tecnici ed operativi dell’accesso al sistema AVCPASS si fa rinvio alla deliberazione  dell’AVCP  n. 111 del 20 dicembre 2012, alla quale gli operatori economici che intendono partecipare alla gara devono attenersi. 
2.1.	Requisiti di ordine generale: punto III.2.1) del bando di gara.
Una o più dichiarazioni, redatte ai sensi della Parte Terza, Capo 1, del presente disciplinare di gara, attestanti l’assenza della cause di esclusione e il possesso dei requisiti, come richiesto al punto III.2.1) del bando di gara, come segue: 
1)	iscrizione nei registri della Camera di Commercio, Industria, Artigianato, Agricoltura o altro registro ufficiale per i concorrenti stabiliti in un paese diverso dall’Italia, ai sensi dell’Allegato XI.A al decreto legislativo n. 163 del 2006, completa delle generalità dei rappresentanti legali e dei direttori tecnici in carica;
2)	assenza delle cause di esclusione di cui all’articolo 38, comma 1, del decreto legislativo n. 163 del 2006 e ss. mm. e ii.; le cause di esclusione delle quali deve essere dichiarata l’assenza sono le seguenti:
a)	stato di fallimento, di liquidazione coatta, di concordato preventivo, o nei cui riguardi sia in corso un procedimento per la dichiarazione di una di tali situazioni; 
b)	presenza nel concorrente di soggetti nei cui confronti sussiste la pendenza di procedimento per l'applicazione di una delle misure di prevenzione di cui all'articolo 6 del D. Lgs. n. 159/2011 o di una delle cause ostative previste dall’articolo 67 del D. Lgs. n.159/2011; le dichiarazioni relative all’assenza delle misure di prevenzione o delle cause ostative di cui alla presente lettera b), devono riguardare tutte le persone fisiche componenti il concorrente che siano titolari di responsabilità legale, di poteri contrattuali, o di direzione tecnica, come segue:
-	il titolare in caso di impresa individuale;
-	tutti i soci in caso di società di persone;
-	tutti i soci accomandatari in caso di società in accomandita semplice;
-	tutti i rappresentanti legali in caso di società di capitali o altri tipi di società o consorzi;
-	i procuratori o gli institori qualora l’offerta sia presentata da tali soggetti;
-	i direttori tecnici;
-    il socio unico, persona fisica ovvero il socio di maggioranza persona fisica in caso di società con meno di 4 soci se si tratta di altri tipi di società (per socio di maggioranza si intende il socio titolare di una quota pari o superiore al 50% del capitale sociale. In caso di due soci titolari ciascuno di una quota di capitale sociale pari al 50% , la dichiarazione dovrà essere resa da entrambi i soci. Nel caso di tre soci la dichiarazione dovrà essere resa solo dal socio titolare di una quota pari o superiore al 50% del capitale sociale). 
c)	presenza nel concorrente di soggetti nei cui confronti è stata pronunciata sentenza di condanna passata in giudicato, o emesso decreto penale di condanna divenuto irrevocabile, oppure sentenza di applicazione della pena su richiesta, ai sensi dell'articolo 444 del codice di procedura penale, per reati gravi in danno dello Stato o della Comunità che incidono sulla moralità professionale; è comunque causa di esclusione la condanna, con sentenza passata in giudicato, per uno o più reati di partecipazione a un’organizzazione criminale, corruzione, frode, riciclaggio, quali definiti dagli atti comunitari citati all’articolo 45, paragrafo 1, direttiva CE 2004/18; resta salva l'applicazione dell'articolo 178 del codice penale e dell'articolo 445, comma 2, del codice di procedura penale; le dichiarazioni relative all’assenza delle cause di esclusione di cui alla presente lettera c) (sentenze di condanna passata in giudicato, decreti penali irrevocabili e sentenze di applicazione della pena su richiesta), devono riguardare tutte le persone fisiche componenti il concorrente che siano titolari di responsabilità legale, di poteri contrattuali, o di direzione tecnica, come segue:
-	il titolare in caso di impresa individuale;
-	tutti i soci in caso di società di persone;
-	tutti i soci accomandatari in caso di società in accomandita semplice;
-	tutti i rappresentanti legali in caso di società di capitali o altri tipi di società o consorzi;
-	i procuratori o gli institori qualora l’offerta sia presentata da tali soggetti;
-	i direttori tecnici;
-   il socio unico, persona fisica ovvero il socio di maggioranza persona fisica in caso di società con meno di 4 soci se si tratta di altri tipi di società (per socio di maggioranza si intende il socio titolare di una quota pari o superiore al 50% del capitale sociale. In caso di due soci titolari ciascuno di una quota di capitale sociale pari al 50% , la dichiarazione dovrà essere resa da entrambi i soci. Nel caso di tre soci la dichiarazione dovrà essere resa solo dal socio titolare di una quota pari o superiore al 50% del capitale sociale). 

L’esclusione e il divieto non operano quando il reato è stato depenalizzato ovvero quando è intervenuta la riabilitazione ovvero quando il reato è stato dichiarato estinto dopo la condanna ovvero in caso di revoca della condanna medesima.
Le dichiarazioni relative all’assenza delle cause di esclusione di cui alla presente lettera c), (sentenze di condanna passata in giudicato, decreti penali irrevocabili e sentenze di applicazione della pena su richiesta), devono riguardare anche i soggetti sopraelencati che siano cessati dalla carica nell’anno antecedente la data di pubblicazione del presente bando di gara; pertanto il concorrente deve dichiarare:
c.1)	se vi siano o non vi siano soggetti titolari di responsabilità legale, di poteri contrattuali, o di direzione tecnica, cessati dalla carica nell’anno antecedente la data di pubblicazione del bando di gara;
c.2)	qualora vi siano tali soggetti, l’assenza delle cause di esclusione oppure l’indicazione delle sentenze passate ingiudicato, i decreti penali irrevocabili e le sentenze di applicazione della pena su richiesta, in capo a tali soggetti cessati;
c.3)	qualora vi siano soggetti nelle condizioni di cui al precedente punto c.2), per i quali sussistano cause di esclusione, dimostrazione di aver adottato atti o misure di completa dissociazione della condotta penalmente sanzionata del soggetto cessato;
d)	violazione del divieto di intestazione fiduciaria posto all'articolo 17 della legge n. 55 del 1990; l’esclusione ha la durata di un anno decorrente dall’accertamento definitivo della violazione e va comunque disposta se la violazione non è stata rimossa;
e)	gravi violazioni definitivamente accertate alle norme in materia di sicurezza e a ogni altro obbligo derivante dai rapporti di lavoro; si intendono gravi le violazioni individuate ai sensi dell’art. 14, comma 1, del D. Lgs. 09.04.2008 n. 81 e s. m. e i. fermo restando quanto previsto, con riferimento al settore edile, dall’art. 27, comma 1 bis del D. Lgs. n. 81/2008;  
f)	soggetti che, secondo motivata valutazione della stazione appaltante, hanno commesso grave negligenza o malafede nell'esecuzione delle prestazioni affidate dalla stazione appaltante che bandisce la gara; o che hanno commesso un errore grave nell’esercizio della loro attività professionale, accertato con qualsiasi mezzo di prova da parte della stazione appaltante; 
g)	violazioni gravi, definitivamente accertate, rispetto agli obblighi relativi al pagamento delle imposte e tasse, secondo la legislazione italiana o quella dello Stato in cui sono stabiliti; si intendono gravi le violazioni che comportano un omesso pagamento di imposte e tasse per un importo superiore all’importo di cui all’art. 48 bis, commi 1 e 2 bis, del DPR 602/73;
	Qualora l’operatore economico si sia avvalso di ricorsi giurisdizionali o amministrativi contro atti di accertamento del debito o abbia usufruito di condono fiscale o di sanatoria o, in forza di un concordato abbia ottenuto la rateizzazione o la riduzione del debito deve dimostrare di aver beneficiato di tali misure e di aver presentato i predetti ricorsi entro la scadenza del termine per la presentazione delle offerte.  
h)	soggetti nei cui confronti, ai sensi del comma 1 ter, risulti l’iscrizione nel casellario informatico di cui all’art. 7, comma 10 del D. Lgs. n.163/2006, per aver presentato falsa dichiarazione o falsa documentazione in merito ai requisiti e alle condizioni rilevanti per la partecipazione alle procedure di gara e per l’affidamento dei subappalti;
i)	violazioni gravi, definitivamente accertate, alle norme in materia di contributi previdenziali e assistenziali, secondo la legislazione italiana o dello Stato in cui sono stabiliti; si intendono gravi le violazioni ostative al rilascio del documento unico di regolarità contributiva di cui all’art. 2, comma 2, del Decreto Legge 210/2002, convertito con modificazione dalla legge 266/2002. 
	Qualora l’operatore economico si sia avvalso di rimedi giudiziali avverso atto di accertamento del debito o abbia usufruito di condono previdenziale o abbia ottenuto “formalmente” una rateizzazione di detto debito, dovrà dichiarare tale circostanza nell’istanza di partecipazione alla gara.
l)	non essere in regola rispetto agli obblighi di cui alla legge 12 marzo 1999, n. 68 che disciplina il diritto al lavoro dei disabili; a tale scopo, ai sensi dell’art. 17 della predetta legge, deve essere dichiarato il numero dei dipendenti e, se questo è pari o superiore a 15, deve essere dichiarata l’avvenuta ottemperanza alle norme di cui alla stessa legge; la Stazione appaltante può richiedere  successivamente l’apposita certificazione, rilasciata dagli uffici competenti. 
m)	sussistenza di una sanzione di interdizione di cui all’articolo 9, comma 2, lettera c), del decreto legislativo n. 231 del 2001 o altra sanzione che comporta il divieto di contrarre con la pubblica amministrazione compresi i provvedimenti interdettivi di cui all’art. 14 del D. Lgs.n. 81 del 2008;
      m-bis) presenza di iscrizione nel casellario informatico di cui all’art. 7, comma 10, del D. Lgs. n. 163/2006 per aver presentato falsa dichiarazione o falsa documentazione ai fini del rilascio dell’attestazione SOA; si ha per inefficace l’iscrizione se questa è stata cancellata o risale a più di un anno. 
m-ter) presenza nel concorrente di soggetti che, pur essendo stati vittima  del reato di concussione o di quello di estorsione, aggravati dalla finalità di favorire associazioni di natura criminale e di stampo mafioso, non risultino aver denunciato i fatti all’Autorità Giudiziaria, fatte salve le condizioni esimenti di cui all’art. 4, comma 1, della Legge n, 689/1981 (fatto commesso nell’adempimento di un dovere o nell’esercizio di una facoltà legittima, ovvero in stato di necessità o legittima difesa).  La dichiarazione di cui alla presente lett. m-ter) deve riguardare tutte le persone fisiche componenti il concorrente che siano titolari di responsabilità legale, di poteri contrattuali, o di direzione tecnica, come segue:
-	il titolare in caso di impresa individuale;
-	tutti i soci in caso di società di persone;
-	tutti i soci accomandatari in caso di società in accomandita semplice;
-    tutti i rappresentanti legali in caso di società di capitali o altri tipi di società o consorzi;
-	i procuratori o gli institori qualora l’offerta sia presentata da tali soggetti;
-	i direttori tecnici;
-    il socio unico, persona fisica ovvero il socio di maggioranza persona fisica in caso di società con meno di 4 soci se si tratta di altri tipi di società (per socio di maggioranza si intende il socio titolare di una quota pari o superiore al 50% del capitale sociale. In caso di due soci titolari ciascuno di una quota di capitale sociale pari al 50% , la dichiarazione dovrà essere resa da entrambi i soci. Nel caso di tre soci la dichiarazione dovrà essere resa solo dal socio titolare di una quota pari o superiore al 50% del capitale sociale). 
	La circostanza di cui a tale causa di esclusione deve emergere dagli indizi a base della richiesta di rinvio a giudizio formulata nei confronti dell’imputato nell’anno antecedente alla pubblicazione del bando di gara e deve essere comunicata, unitamente alle generalità del soggetto che ha omesso la predetta denuncia, dal procuratore della Repubblica procedente all’Autorità di cui all’art. 6 la quale cura la pubblicazione della comunicazione  sul sito dell’Osservatorio. 	
m-quater) forme di controllo di cui all’articolo 2359 codice civile con altro offerente o qualsiasi relazione, anche di fatto, se comportino l’imputazione delle offerte a un unico centro decisionale; a tal fine la dichiarazione deve, alternativamente:
   1) attestare l’assenza di una situazione di controllo di cui all’art. 2359 del codice civile con alcun soggetto e di aver formulato autonomamente l’offerta;
	2) dichiarare di non essere a conoscenza dalla partecipazione alla medesima procedura di soggetti che si trovano rispetto al concorrente in situazione di controllo di cui all’art. 2359 c.c. e di aver formulato autonomamente l’offerta;
	3)  dichiarare di essere a conoscenza dalla partecipazione alla medesima procedura di soggetti che si trovano rispetto al concorrente in situazione di controllo di cui all’art. 2359 c.c. e di aver formulato autonomamente l’offerta;
3) insussistenza delle condizioni di cui all’art. 1 bis, comma 14, della Legge n. 383/2001, come modificato dalla L. n. 266/2002.   
4)  di non trovarsi in nessuna delle situazioni previste dall’art. 90, comma 8 del D. Lgs. 163/2006 con il soggetto incaricato della progettazione dei lavori;
5)  indicazione della iscrizione alle casse previdenziali con l’indicazione di tutte le posizioni possedute e le relative sedi con i numeri di matricola, contratto collettivo di lavoro applicato.
6) assenza di partecipazione plurima, ai sensi degli artt. 36, comma 5, e 37, comma 7, del D.Lgs. n. 163/2006 ovvero che alla stessa gara non partecipa contemporaneamente:
	a) individualmente e in raggruppamento temporaneo o consorzio ordinario, oppure in più di un raggruppamento temporaneo o consorzio ordinario;
	b) individualmente  o in raggruppamento temporaneo o consorzio ordinario e quale consorziata di un consorzio stabile o di un consorzio di cooperative o di imprese artigiane per la quale il consorzio concorre e a tal fine indicata per l’esecuzione.
7)  di accettare e di impegnarsi ad osservare tutte le clausole contrattuali di cui al Protocollo di intesa ai fini della prevenzione dei tentativi di infiltrazione mafiosa, sottoscritto tra il Comune di Corato e 	la Prefettura in data 07 dicembre 2012 e pubblicato sul sito internet comunale www.comune.corato.ba.it – “Sezione Amministrazione Trasparente – Disposizioni Generali”. 
8) di impegnarsi ad osservare le norme di cui al Codice di comportamento dei dipendenti pubblici ed in particolare le disposizioni richiamate nell’art. 1, comma 4, approvato con deliberazione del Commissario Prefettizio  n. 51/G del 30.12.2013, pubblicato sul sito internet comunale www.comune.corato.ba.it – “Sezione Amministrazione Trasparente – Altri contenuti”.
9) dichiarazione di cui agli artt. 53, co. 16 ter del D. Lgs. 165/01 e 21 del D. Lgs. 39/2013 in ordine alla assenza di conferimento di incarichi professionali o attività lavorative ad ex dipendenti pubblici che hanno cessato il rapporto di lavoro con l’Amministrazione Comunale di Corato da almeno tre anni i quali, negli ultimi tre anni di servizio, abbiano esercitato poteri autoritativi o negoziali per conto di quest’ ultima; 

	Ai sensi dell’art. 39, comma 2 bis del D.L. 24.06.2014, la mancanza l’incompletezza e ogni altra irregolarità essenziale delle dichiarazioni sostitutive di cui al comma 2 dell’art. 38 del D. Lgs. 163/2006, obbliga il concorrente che vi ha dato causa al pagamento, in favore della stazione appaltante, della sanzione pecuniaria stabilita nel bando di gara, in misura dell’uno per mille del valore della gara  il cui versamento è garantito dalla cauzione provvisoria. In tal caso, la stazione appaltante assegna al concorrente un termine, non superiore a 10 giorni, perché siano rese, integrate o regolarizzate le dichiarazioni necessarie, indicandone il contenuto e i soggetti che le devono rendere. Nei casi di irregolarità non essenziali, ovvero mancanza o incompletezza di dichiarazioni non indispensabili, la stazione appaltante, non ne richiede la regolarizzazione, né applica alcuna sanzione. In caso di inutile decorso del termine di cui al secondo periodo, il concorrente è escluso dalla gara.

2.2.	Requisiti di ordine speciale: capacità economico-finanziaria, punto III.2.2) del bando di gara.
Non è richiesto il possesso di requisiti di capacità economico-finanziaria.

2.3.	Requisiti di ordine speciale: capacità tecnica, punto III.2.3) del bando di gara.
Una o più dichiarazioni, redatte ai sensi della Parte Terza, Capo 1, del presente disciplinare di gara, attestanti il possesso dei requisiti di cui al combinato disposto dell’articolo 40 del decreto legislativo n. 163 del 2006 e degli articoli 108 e 109, del d.P.R. n. 207 del 2010, come segue:
a)	il possesso dell’attestazione S.O.A., riportante tutti i contenuti rilevanti dell’originale (rappresentanti legali, direttori tecnici, partecipazione a consorzi, organismo di attestazione emittente, date di emissione e di scadenza, categorie e classifiche di attestazione rilevanti ai fini della partecipazione, annotazione del possesso del sistema di qualità); in luogo della dichiarazione, il possesso dell’attestazione S.O.A. può essere comprovato mediante allegazione dell’originale o di copia autenticata ai sensi di legge della medesima attestazione.
L’attestazione S.O.A. deve essere posseduta nelle categorie e nelle classifiche adeguate alle categorie e agli importi dei lavori da appaltare, come richiesto al punto III.2.3), lettera a), del bando di gara, in conformità alla disciplina di cui al Capo 4, lettera a);
L’attestazione SOA  deve essere posseduta:
a)  nella categoria prevalente OG1 per classifica pari al totale dei lavori diminuito dei lavori appartenenti alle categorie scorporabili per le quali è posseduta la relativa qualificazione (OG2 e OG3 in classifica I) e contemporaneamente attestazione SOA nelle categorie OG2 e OG3 in classifica I oppure, trattandosi di lavori i cui importi sono inferiorI a 150.000,00, le imprese non in possesso dell’attestazione SOA devono possedere i requisiti di cui all’art. 90 del D.P.R. N. 207/2010 e cioè: 1) importo dei lavori analoghi eseguiti direttamente nel quinquennio antecedente la data di pubblicazione del bando non inferiore all’importo dei lavori della categoria scorporabile, comprensivo degli oneri per l’attuazione del piano di sicurezza; 2) costo complessivo sostenuto per il personale dipendente non inferiore al 15% dell’importo dei lavori eseguiti nel quinquennio antecedente la data di pubblicazione del bando; 3) adeguata attrezzatura tecnica;
Comunque il concorrente in possesso  della categoria prevalente OG 1, classifica II, potrà eseguire le lavorazioni relative alla categoria OG3  di importo inferiore a 150.000,00, considerato il rapporto di analogia tra lavori edilizi e stradali.   
in alternativa:
a.1) nella categoria prevalente OG1 (classifica III o II con l’incremento di un quinto) con obbligo di subappalto delle lavorazioni appartenenti alle categorie OG2 e OG3 ad imprese in possesso della relativa qualificazione o in possesso dei requisiti di cui all’art. 90 del D.P.R. N. 207/2010.
a.2) nella categoria OG1, classifica II con obbligo di subappalto solo delle lavorazioni appartenenti alle categorie OG2 e con esecuzione diretta delle lavorazioni relative alla categoria OG3 (di importo inferiore ad € 150.000,00) considerato il rapporto di analogia tra lavori edilizi e stradali.   

Si precisa altresì che i lavori della categoria prevalente sono subappaltabili nella misura massima del 30%.
  
b)	sono fatte salve le disposizioni in materia di raggruppamenti temporanei e consorzi ordinari di cui all’articolo 37, commi 1, 3, e da 5 a 19, del decreto legislativo n. 163 del 2006 e ss.mm. e ii;  
	b.1) ogni operatore economico raggruppato o consorziato deve essere in possesso del requisito in proporzione alla quota di partecipazione costituita dalla parte dei lavori o delle categorie di lavori per le quali si qualifica e che intende assumere nel raggruppamento.
	b.2) ai sensi dell’articolo 92, comma 2, del d.P.R. n. 207/2010, in caso di raggruppamento temporaneo o di consorzio ordinario di tipo orizzontale  la mandataria o capogruppo deve essere in possesso del requisito nella misura non inferiore al 40% di quanto richiesto al concorrente singolo; ogni mandante deve essere in possesso del requisito nella misura non inferiore al 10% di quanto richiesto al concorrente singolo;
	b.3) il raggruppamento temporaneo o il consorzio ordinario nel suo insieme deve possedere il requisito al concorrente singolo;
	b.4) ai sensi dell’articolo 92, comma 3, del d.P.R. n. 554 del 1999, in caso di raggruppamento temporaneo o di consorzio ordinario di tipo verticale  la mandataria o capogruppo deve possedere il  requisito nella categoria prevalente; nella categoria scorporata ciascuna mandante  deve possedere il requisito previsto per l’importo dei lavori della categoria che intende assumere e nella misura indicata per l’impresa singola; i requisiti relativi alle lavorazioni scorporabili non assunte da operatori economici mandanti devono essere posseduti dalla mandataria o capogruppo con riferimento alla categoria prevalente; 
c)	certificazione del possesso del sistema di qualità della serie europea ISO 9001:2000, nel settore EA28, richiesta al punto III.2.3), lettera c), del bando di gara, rilasciata da un organismo accreditato SINCERT o da altra istituzione che ne abbia ottenuto il mutuo riconoscimento mediante sottoscrizione degli accordi EA-MLA o IAF, solo per i concorrenti che partecipano con l’attestazione SOA in classifica pari o superiore alla III essendo il requisito della qualità connesso alla classifica e non all’importo dell’appalto; in caso di raggruppamento temporaneo o consorzio occasionale di tipo orizzontale o verticale, laddove gli operatori economici raggruppati o consorziati  partecipino con le iscrizioni possedute in classifica I e II,  gli stessi potranno essere ammessi alla gara, anche se privi del requisito della qualità il cui possesso non è prescritto in dette classifiche.   Ai sensi dell’articolo 4 del d.P.R. n. 34 del 2000 il possesso di tale certificazione deve risultare obbligatoriamente da annotazione in calce all’attestazione S.O.A.; in alternativa può essere può essere comprovato dalla certificazione rilasciata dall’organismo accreditato o dalla pertinente dichiarazione sostitutiva esclusivamente qualora:
c.1)	il concorrente abbia utilizzato ai fini della qualificazione, un’attestazione SOA per una classifica non superiore alla II;
c.2)	il concorrente sia in possesso di attestazione S.O.A. in corso di validità ma tale condizione non sia stato ancora annotata sulla predetta attestazione, a condizione che l’operatore economico alleghi l’istanza già presentata alla S.O.A., con prova dell’avvenuto ricevimento, finalizzata all’aggiornamento dell’attestazione.

3.	Contenuto della busta interna - Offerta economica.
In questa busta deve essere contenuta esclusivamente l’offerta, a pena di esclusione, fatte salve le eccezioni di seguito descritte nel presente Capo.
L’offerta è redatta mediante la compilazione della lista delle categorie di lavorazioni e forniture previste per l’esecuzione dei lavori (nel seguito «lista»), messa a disposizione del concorrente da parte della Stazione appaltante, completata in ogni sua parte e in base alla quale è determinato il prezzo complessivo e il ribasso percentuale offerto, ai sensi dell’articolo 82, comma 2  del decreto legislativo n. 163 del 2006 e dell’articolo 119 del d.P.R. n. 207 del 2010, con le seguenti precisazioni: 
a)	la lista dell’offerta, con l’imposta di bollo (1 valore bollato ogni 4 facciate),  è sottoscritta su ciascun foglio dal legale rappresentante del concorrente o da altro soggetto avente i medesimi poteri, come risultante dalla documentazione presentata;
b)	deve essere utilizzata esclusivamente la lista vidimata preventivamente su ogni foglio dall’incaricato della stazione appaltante; tale lista è composta da nove colonne,  come segue:
b.1)	le prime quattro  colonne e la settima sono precompilate dalla stazione appaltante:
-	nella prima colonna è riportato il numero di riferimento dell’elenco delle descrizioni delle varie lavorazioni e forniture previste in progetto;
-	nella seconda colonna è riportata la descrizione sintetica delle varie lavorazioni e forniture;
-	nella terza colonna è riportata l’unità di misura;
-	nella quarta colonna è riportata la quantità prevista per i lavori; 
-    nell’ottava colonna è riportato l’importo della manodopera
b.2)	le successive tre colonne sono compilate dal concorrente il quale riporta:
-	nella quinta colonna i prezzi unitari offerti per ogni lavorazione e fornitura, espressi in cifre;
-	nella sesta  colonna i prezzi unitari offerti per ogni lavorazione e fornitura, espressi in lettere; nel caso di discordanza prevale il prezzo indicato in lettere;
-	nella settima colonna i prodotti dei quantitativi indicati nella quarta colonna per i prezzi in lettere indicati nella sesta  colonna;
-    nella nona colonna l’importo complessivo lavori + manodopera.
c)	in calce all'ultima pagina della lista il concorrente indica:
c.1)	il prezzo complessivo offerto, rappresentato dalla somma dei prodotti riportati nella settima colonna, espresso in cifre e in lettere; 
c.2)	il conseguente ribasso percentuale rispetto al prezzo posto a base di gara, espresso in cifre e in lettere; in caso di discordanza prevale l’indicazione del ribasso in lettere;
c.3)  l’importo, in cifre e in lettere,  degli oneri per la sicurezza aziendali propri dell’offerente,  quale componente interna dell’offerta sull’esecuzione dei lavori  (artt. 86, comma 3 bis,  87, comma 4, del D. Lgs. n. 163/2006 e art. 26, comma 6, del D. Lgs. n. 81/2008); tali oneri sono quelli estranei e diversi dagli oneri per l’attuazione del piano della sicurezza predeterminati dalla stazione appaltante già non soggetti a ribasso.
d)	il concorrente non può modificare le quantità indicate sulla lista, né integrare o modificare la stessa aggiungendo o sopprimendo una o più lavorazioni;

e) 	limitatamente ai raggruppamenti temporanei e consorzi ordinari non ancora costituiti: ai sensi dell’articolo 37, comma 8, del decreto legislativo n. 163 del 2006:
e.1)	l’offerta economica deve essere sottoscritta su ciascun foglio dai legali rappresentanti di tutti gli operatori economici che compongono il raggruppamento temporaneo o il consorzio ordinario;
e.2)	l’offerta economica deve contenere l’impegno che, in caso di aggiudicazione, i concorrenti conferiranno mandato collettivo speciale con rappresentanza ad uno di essi, indicato specificatamente e qualificato come capogruppo, il quale stipulerà il contratto in nome e per conto proprio e delle mandanti e che si conformeranno alla disciplina prevista dalle norme per i raggruppamenti temporanei; tale impegno alla costituzione può essere omesso qualora sia stato presentato unitamente alla documentazione o assorbito e integrato nelle dichiarazioni presentate con la stessa documentazione ai sensi del precedente Capo 2, lettera h), punto h.1).

4.	Altre condizioni rilevanti per la partecipazione:
a)	indicazioni relative al possesso dei requisiti di ordine speciale: i requisiti di cui al punto III.2.3), lettera a), del bando di gara e al precedente Capo 2.3, lettera a), devono essere posseduti:
a.1) nella categoria prevalente OG1 in  classifica III o classifica II con l’incremento di un quinto che qualifica i lavori;
a.2) nella categoria indicata come scorporabile o subappaltabile, (OG2); in alternativa, la qualificazione nella predetta categoria, anche attraverso il possesso dei requisiti di cui all’art. 90 del D.P.R. N.207/2010,  può essere omessa, ma le relative lavorazioni devono essere obbligatoriamente indicate come da subappaltare, con le modalità di cui al precedente Capo 1, lettera j);
a.3) nella categoria indicata come scorporabile o subappaltabile (OG3) o possesso dei requisiti di cui all’art. 90 del D.P.R. N.207/2010, in alternativa la qualificazione nella predetta categoria può essere omessa ma le relative lavorazioni devono essere obbligatoriamente indicate come da subappaltare, con le modalità di cui al precedente Capo 1, lettera j);
a.4) i requisiti relativi alle  categorie  indicate  come scorporabili  o subappaltabili, di cui ai precedente punto  a.2 e a.3) se non posseduti, devono essere posseduti con riferimento alla categoria prevalente, per cui il concorrente deve essere qualificato in quest’ultima categoria prevalente per un importo di classifica che ricomprenda anche gli importi delle  predette categorie scorporabili;

b)	avvalimento: in applicazione del punto III.2.3), lettera d), del bando di gara e del Capo 2, lettera k), del presente disciplinare di gara, l’avvalimento è ammesso alle seguenti condizioni:
b.1)	in relazione al requisito dell’attestazione S.O.A.  di cui al punto III.2.3), lettera a), del bando di gara;
b.2)	il concorrente può avvalersi di una sola impresa ausiliaria per ciascuna categoria di lavoro;
b.4)	alla documentazione amministrativa devono essere allegati:
sub. 1)	una dichiarazione del concorrente attestante l’avvalimento dei requisiti necessari per la partecipazione alla gara, con specifica indicazione dei requisiti stessi e dell’impresa ausiliaria; l’avvalimento non è ammesso in relazione al possesso del sistema di qualità ai fini della riduzione dell’importo della garanzia.
sub. 2)	una o più dichiarazioni dell’impresa ausiliaria con le quali quest’ultima:
-	attesta il possesso dei requisiti di ordine generale di cui all’articolo 38 del decreto legislativo n. 163 del 2006 e ss.mm. e ii., , secondo le modalità di cui al precedente Capo 2.1 nonché il possesso dei requisiti tecnici e delle risorse oggetto di avvalimento;
-	si obbliga verso il concorrente e verso la stazione appaltante a mettere a disposizione per tutta la durata dell’appalto le risorse necessarie di cui è carente e di cui si avvale il concorrente;
-	attesta che non partecipa alla gara in proprio o associata o consorziata ai sensi dell’articolo 34 del D.Lg. 163/2006;
sub. 3)	in originale o copia autentica il contratto in virtù del quale l’impresa ausiliaria si obbliga nei confronti del concorrente a fornire i requisiti e a mettere a disposizione le risorse necessarie per tutta la durata dell’appalto; nel caso di avvalimento nei confronti di un’impresa che appartiene al medesimo gruppo in luogo del contratto l’impresa concorrente può presentare una dichiarazione sostitutiva attestante il legame giuridico ed economico esistente nel gruppo;
c)	riduzione dell’importo della cauzione provvisoria: ai sensi degli articoli 40, comma 7, e 75, comma 7, del Codice dei contratti, l’importo della garanzia provvisoria di cui al punto III.1.1), lettera a), del bando di gara è ridotto del 50 per cento per i concorrenti in possesso della certificazione del sistema di qualità della serie europea ISO 9001:2000 oppure ISO 9001:2008 con le seguenti precisazioni:
c.1)	la predetta condizione è dimostrata mediante allegazione dell’originale o della copia autentica del certificato o della dichiarazione, rilasciati da un organismo accreditato SINCERT o da altra istituzione che ne abbia ottenuto il mutuo riconoscimento mediante sottoscrizione degli accordi EA-MLA o IAF; oppure mediante dichiarazione sostitutiva ai sensi dell’articolo 46 del d.P.R. n. 445 del 2000 avente i contenuti dell’originale;
c.2)	la predetta condizione può altresì essere dimostrata con l’allegazione dell’attestazione S.O.A., in originale o copia autenticata, che ne riporti l’annotazione ai sensi dell’articolo 63 del d.P.R. n. 207 del 2010, oppure con dichiarazione sostitutiva avente i medesimi contenuti, ai sensi del precedente Capo 2.3, lettera a);
c.3)	in caso di raggruppamento temporaneo o di consorzio ordinario di tipo orizzontale  la riduzione è ammessa solo se la condizione ricorra per tutti gli operatori economici raggruppati o consorziati; in caso di raggruppamento temporaneo o di consorzio ordinario di tipo verticale la riduzione è ammessa esclusivamente per le quote di incidenza delle lavorazioni appartenenti alle categorie assunte integralmente dagli operatori economici raggruppati o consorziati che si trovino singolarmente nella condizione di usufruire del beneficio; il beneficio della riduzione non è frazionabile tra gli operatori economici che assumono lavorazioni appartenenti alla medesima categoria;
c.4) in caso di avvalimento ai sensi dell’articolo 49 del Codice dei contratti, per beneficiare della riduzione, il requisito della qualità deve essere posseduto in ogni caso dall’operatore economico concorrente, indipendentemente dalla circostanza che sia posseduto dall’impresa ausiliaria; quest’ultima deve essere in possesso del requisito della qualità solo in relazione all’obbligo di cui all’articolo 63 del d.P.R. n. 207 del 2010 in funzione della classifica dell’attestazione S.O.A. messa a disposizione del concorrente;
5.	Cause di esclusione:
a)	sono escluse, senza che si proceda all’apertura del plico di invio, le offerte:
a.1)	pervenute dopo il termine perentorio di cui al punto IV.3.4) del bando di gara, indipendentemente dall’entità del ritardo e indi­pendentemente dalla data del timbro postale di spedizione, restando il recapito a rischio del mittente ove, per qualsiasi motivo, l’offer­ta non giunga a destinazione in tempo utile; 
a.2)	con modalità di chiusura e di confezionamento, compresi i sigilli e le sigle sui lembi del plico di invio, difformi da quanto prescritto dagli atti di gara;
a.3)	il cui plico di invio non rechi all’esterno l’indicazione dell’oggetto della gara o la denominazione del concorrente; in caso di raggruppamento temporaneo o consorzio occasionale è sufficiente l’indicazione dell’operatore economico designato mandatario o capogruppo;
a.4)	il cui plico di invio presenti strappi o altri segni evidenti di manomissione che ne possano pregiudicare la segretezza; 
b)	sono escluse dopo l’apertura del plico d'invio, senza che si proceda all’apertura della busta interna contenente l’offerta economica, le offerte:
b.1)	mancanti della busta interna;
b.2)	la cui busta interna presenti modalità di chiusura e di confezionamento, compresi i sigilli e le sigle sui lembi, difformi da quanto prescritto dagli atti di gara, oppure presenti strappi o altri segni evidenti di manomissione che ne possano pregiudicare la segretezza;
b.3)	carenti di una o più di una delle dichiarazioni richieste, quand’anche una o più d'una delle certificazioni o dichiarazioni mancanti siano rinvenute nella busta interna che venga successivamente aperta per qualsiasi motivo, ad eccezione di quanto diversamente previsto dal presente disciplinare di gara;
b.4)	con una o più di una delle dichiarazioni richieste recanti indicazioni errate, insufficienti, non pertinenti, non veritiere o comunque non idonee all'accertamento dell'esistenza di fatti, circostanze o requisiti per i quali sono prodotte; oppure non sottoscritte dal soggetto competente;
b.5)	il cui concorrente non dichiari il possesso di uno o più d’uno dei requisiti di partecipazione in misura sufficiente oppure non dichiari il possesso di una o più d’una delle qualificazioni rispetto a quanto prescritto;
b.6)	il cui concorrente abbia dichiarato di voler subappaltare lavorazioni in misura eccedente a quanto consentito dalla normativa vigente oppure in misura tale da configurare cessione del contratto;
b.7)  il cui concorrente, in caso di subappalto necessario, non abbia indicato  il subappaltatore e non abbia dimostrato il possesso da parte di quest’ultimo dei requisiti di qualificazione;
b.8)	il cui concorrente abbia presentato una cauzione provvisoria in misura insufficiente, intestata ad altro soggetto, con scadenza anticipata rispetto a quanto previsto dagli atti di gara, carente di una delle clausole prescritte dagli atti di gara, oppure, in caso di raggruppamento temporaneo o consorzio ordinario non ancora costituiti formalmente, rilasciata senza l’indicazione di tutti gli operatori economici raggruppati o consorziati;
b.9)	il cui concorrente non abbia presentato una dichiarazione di impegno, rilasciata da un istituto autorizzato, a rilasciare la garanzia fideiussoria (cauzione definitiva) in caso di aggiudicazione; salvo che tale dichiarazione sia assorbita nella scheda tecnica di cui allo schema tipo 1.1 approvato con d.m. n. 123 del 2004;
b.10) il cui concorrente, da costituirsi in forma di raggruppamento temporaneo o consorzio ordinario, non abbia prodotto l’atto di impegno di cui all’articolo 37, comma 8, del decreto legislativo n. 163 del 2006, salvo che tale impegno risulti unito all’offerta ai sensi del Capo 3, lettera e), punto e.2);
b.11)	il cui concorrente, da costituirsi in forma di raggruppamento temporaneo o consorzio ordinario, non abbia dichiarato i lavori o le parti di lavoro da eseguirsi da parte di ciascun operatore economico raggruppato o consorziato, oppure che tale dichiarazione sia incompatibile con i requisiti degli operatori economici ai quali sono affidati;
b.12)	il cui concorrente, costituito da un consorzio di cooperative o consorzio stabile, non abbia indicato il consorziato per il quale concorre; oppure che tale consorziato incorra in una della cause di esclusione di cui alla presente lettera b);
b.13)	carenti della ricevuta del versamento all’Autorità per la vigilanza sui contratti pubblici ai sensi del punto VI.3), lettera K), del bando di gara e del Capo 2, lettera f), del presente disciplinare di gara;
b.14)	il cui concorrente, qualora abbia fatto ricorso all’avvalimento, non abbia rispettato quanto prescritto dall’articolo 49 del decreto legislativo n. 163 del 2006 oppure dal Capo 4, lettera b), del presente disciplinare di gara; le cause di esclusione di cui ai precedenti punti b.3), b.4) e b.5), operano anche nei confronti dell’impresa ausiliaria;
c)	sono escluse, dopo l’apertura della busta interna contenente l’offerta economica, le offerte:
c.1)	mancanti della firma del soggetto competente o, in caso di raggruppamento temporaneo o consorzio ordinario non ancora formalizzati, di uno dei soggetti competenti degli operatori economici raggruppati o consorziati; 
c.2)	che rechino l’indicazione di offerta pari all’importo a base d’appalto, senza ribasso o in aumento; oppure che rechino l’indicazione del ribasso in cifre ma non in lettere ovvero in lettere ma non in cifre;
c.3)	che rechino, in relazione all’indicazione del ribasso in lettere segni di abrasioni, cancellature o altre manomissioni, che non siano espressamente confermate con sottoscrizione a margine o in calce da parte del concorrente;
c.4)  mancanti della indicazione degli oneri di sicurezza aziendali;
c.5)	che contengano condizioni, precondizioni o richieste a cui l’offerta risulti subordinata oppure integrazioni interpretative o alternative dei metodi e dei criteri di offerta previsti dagli atti della Stazione appaltante;
c.6)	che, in caso di raggruppamento temporaneo o consorzio ordinario non ancora costituiti non contengano l’impegno a costituirsi o che l’impegno non indichi l’operatore economico candidato capogruppo o contenga altre indicazioni incompatibili con la condizione di raggruppamento temporaneo o consorzio ordinario ai sensi dell’articolo 37, commi 2 e 8, del decreto legislativo n. 163 del 2006, salvo che tale impegno risulti già dichiarato nella documentazione presentata ai sensi del Capo 2, lettera h), punto h.1);
d)	sono comunque escluse, a prescindere dalle specifiche previsioni che precedono, le offerte:
d.1) di concorrenti che si trovano con riferimento ad altro offerente, in una  delle situazioni di controllo di cui all’art. 2359 del codice civile oppure in altra relazione, anche di fatto, quale una reciproca commistione di soggetti con potere decisionale o di rappresentanza, anche con riguardo a un operatore economica raggruppato in caso di raggruppamento temporaneo, o ad un consorziato indicato per il quale il consorzio concorre in caso di consorzio, o di un operatore ausiliario, e non hanno dichiarato tale condizione oppure non abbia dichiarato che la situazione di controllo o la relazione non ha influito sulla formulazione dell’offerta che è stata formulata autonomamente
 d.2)	di concorrenti che si trovino in una delle situazioni che costituiscono causa di esclusione che, ancorché dichiarate inesistenti, sia accertata con qualunque mezzo dalla Stazione appaltante;
d.3)	in contrasto con clausole essenziali che regolano la gara, espressamente previste dal presente disciplinare di gara, ancorché non indicate nel presente elenco;
d.4)	in contrasto con prescrizioni legislative e regolamentari inderogabili, con le norme di ordine pubblico o con i principi generali dell'ordinamento giuridico ivi compreso le circostanze di cui all’art. 46 comma 1 bis del D. Lgs 163/2006. 


PARTE SECONDA
PROCEDURA DI AGGIUDICAZIONE

1.	Criterio di aggiudicazione:
a)	l’aggiudicazione avviene con il criterio del prezzo più basso espresso dal ribasso percentuale mediante offerta di prezzi unitari, ai sensi dell’articolo 82, comma 2, lett. a) del decreto legislativo n. 163 del 2006 con le seguenti precisazioni:
b)	offerte anomale: ai sensi dell’articolo 86, comma 1, del decreto legislativo n. 163 del 2006 e ss.ss.e ii., sono considerate anormalmente basse le offerte che presentino un ribasso pari o superiore alla media aritmetica dei ribassi percentuali di tutte le offerte ammesse, con esclusione del dieci per cento (arrotondato all'unità superiore) rispettivamente delle offerte di maggior ribasso e di quelle di minor ribasso, incrementata dello scarto medio aritmetico dei ribassi percentuali delle offerte che superano la predetta media; ai sensi dell’art. 121, comma 1, del D.P.R. 207/2010, “le offerte aventi un uguale valore di ribasso sono prese distintamente nei loro singoli valori in considerazione sia del calcolo della media aritmetica, sia per il calcolo della scarto medio aritmetico. Qualora nell’effettuare il calcolo del dieci per cento di cui all’art. 86, comma 1, del D. Lgs. 163/2006 siano presenti una o più offerte di uguale valore rispetto alle offerte da accantonare, dette offerte sono altresì  accantonate ai fini del successivo calcolo della soglia di anomalia”. 
c)	Ai sensi dell’art. 253, comma 20 bis, del decreto legislativo n. 163 del 2006, trattandosi di appalto di importo inferiore alla soglia di cui all’art. 28, si procederà, ai sensi dell’art. 122, comma 9, del D. Lgs. 163/2006, all’esclusione automatica dalla gara delle offerte considerate anomale ai sensi della precedente lett. b) qualora le offerte ammesse siano superiori a 10.
d) ai sensi dell’ articolo  122, comma 9, del decreto legislativo n. 163 del 2006, qualora le offerte ammesse siano in numero inferiore a dieci, non si procede al calcolo della soglia di anomalia né all’esclusione automatica; in tal caso la Stazione appaltante può, in relazione ad una o più offerte che, in base ad elementi specifici, appaiano anormalmente basse, procedere alla valutazione della loro congruità utilizzando i criteri di verifica e le modalità previsti rispettivamente dagli articoli 87 e 88 del decreto legislativo n. 163 del 2006..
e) ai sensi dell’articolo 55, comma 4, del decreto legislativo n. 163 del 2006, la Stazione appaltante procederà all’aggiudicazione anche in presenza di una sola offerta valida.

2.	Fase iniziale di ammissione alla gara:
a)	il soggetto che presiede il seggio di gara, il giorno fissato dal punto IV.3.8) del bando di gara per l’apertura dei plichi pervenuti, in seduta pubblica, dopo aver numerato progressivamente i plichi pervenuti nei termini, provvede a verificare:
a.1)	la correttezza formale e il confezionamento dei plichi e, in caso di violazione delle disposizioni di gara, ne dispone l’esclusione;
a.2)	dopo l’apertura dei plichi non esclusi, la correttezza formale e il confezionamento delle buste interne contenenti l’offerta, dopo aver numerato progressivamente le buste in modo univoco con i relativi plichi; in caso di violazione delle disposizioni di gara, ne dispone l’esclusione; diversamente provvede ad apporre all’esterno della busta dell’offerta la propria firma, o a far apporre la firma di uno dei componenti del seggio di gara; quindi accantona le buste per l’offerta sul banco degli incanti;
b)	il soggetto che presiede il seggio di gara, sulla base della documentazione contenuta nel plico, provvede inoltre a verificare:
b.1)	che i concorrenti in situazioni di reciproco controllo  o in relazione tra loro, qualora non siano già stati esclusi ai sensi della parte  Prima, Capo 4, lett. c), punto c.1) abbiano presentato apposita dichiarazione di autonomia nella formulazione dell’offerta, ai sensi dell’art. 38, comma 2, lett. c) del D. Lgs. 163/2006 e, in mancanza, ad escluderli entrambi dalla gara; in presenza della predetta dichiarazione  resta ferma la verifica di cui al successivo Capo 3, lettera a), punto a.6);  
b.2)	che i consorziati, per conto dei quali i consorzi di cui all’articolo 34, comma 1, lettere b) e c), del decreto legislativo n. 163 del 2006, hanno indicato che concorrono, non abbiano presentato offerta in qualsiasi altra forma e, in caso positivo, ad escludere il consorziato indicato e il consorzio dalla gara ai sensi degli articoli 37, comma 7 e 36, comma 5;
b.3)	che gli operatori economici raggruppati o consorziati, oppure le imprese ausiliarie, non abbiano presentato offerta in altra forma, singolarmente o in altri raggruppamenti o consorzi, oppure abbiano assunto la veste di imprese ausiliarie per conto di altri concorrenti e, in caso positivo, ad escludere entrambi dalla gara;
b.4)	l’adeguatezza della documentazione presentata, in relazione ai requisiti necessari alla partecipazione e ad ogni altro adempimento richiesto dal bando di gara, ivi compresa la correttezza della garanzia provvisoria e delle diverse dichiarazioni;
c)	il soggetto che preside la gara provvede inoltre a proclamare l’elenco dei concorrenti ammessi e, separatamente, di quelli eventualmente esclusi esponendo per questi ultimi le relative motivazioni.
d)  il soggetto che presiede il seggio di gara, qualora il numero dei concorrenti sia superiore a 2,  procede  al sorteggio del 10% delle ditte ammesse depurato dei concorrenti in possesso della qualificazione SOA anche per le categorie scorporabili, giusta determinazione dell’AVCP n. 1 del 15.01.2014, ai fini della verIfica dell’effettivo possesso dei requisiti di cui all’art. 90 del D.P.R. N. 207/2010.
 
3.	Apertura delle offerte e formazione della graduatoria:
a)	Successivamente il soggetto che presiede il seggio di gara, se non sorgono motivi ostativi, a seguito delle  verifiche effettuate, procede all’apertura di ciascuna busta dell’offerta presentata dai concorrenti non esclusi dalla gara e provvede a verificare:
a.1)	la correttezza formale delle sottoscrizioni e, in caso di violazione delle disposizioni di gara, ne dispone l’esclusione;
a.2)	la correttezza formale dell’indicazione del ribasso, l’assenza di abrasioni o correzioni non confermate e, in caso di violazione delle disposizioni di gara, ne dispone l’esclusione;
a.3) la correttezza formale dell’indicazione dell’importo, in cifre e in lettere, degli oneri di sicurezza aziendali; 
b)	il soggetto che presiede il seggio di gara procede inoltre:
b.1)	alla lettura, ad alta voce, della misura percentuale del ribasso offerto, in lettere, e del conseguente prezzo offerto, in lettere, di ciascun concorrente nonché dell’importo degli oneri di sicurezza indicati da  ciascun concorrente;
b.2)	ad apporre in calce all’offerta la propria firma; tale adempimento è effettuato anche per le offerte eventualmente escluse ai sensi della precedente lettera a);
b.3) limitatamente agli offerenti che hanno indicato situazioni di controllo o altre relazioni con altri partecipanti alla gara, alla verifica che la relazione non ha influito sulla formulazione dell’offerta, procedendo all’esclusione di entrambi gli offerenti;
b.4)	a calcolare la soglia di anomalia di cui al Capo 1, lettera b), utilizzando esclusivamente le percentuali di ribasso espresse in lettere. Le medie sono calcolate considerando 9 cifre decimali
c)	il soggetto che presiede il seggio di gara provvede infine:
c.1)	ad escludere le offerte anomale ai sensi del Capo 1, lettera c), ovvero a disporre la eventuale verifica della congruità delle offerte ai sensi del Capo 1, lettera d), qualora ricorrano le condizioni ivi previste;
c.2)	a redigere una graduatoria provvisoria delle offerte ammesse, in ordine decrescente;
c.3)	a proclamare l’aggiudicazione provvisoria in favore del concorrente che abbia presentato la migliore offerta che più si avvicina, per difetto, alla soglia di anomalia; qualora risultino migliori due o più offerte uguali si procede all’aggiudicazione provvisoria mediante sorteggio tra le stesse.

4.	Verbale di gara:
a)	tutte le operazioni sono verbalizzate ai sensi dell’articolo 78 del decreto legislativo n. 163 del 2006  e s.m. e i; 
b)	sono verbalizzate altresì le motivazioni relative alle esclusioni;
c)	i soggetti ammessi a presenziale all’apertura delle offerte, ai sensi del punto IV.3.8) del bando di gara, purché muniti di delega o procura, oppure dotati di rappresentanza legale o direttori tecnici dei concorrenti, come risultanti dalla documentazione presentata in sede di gara o appositamente esibita, possono chiedere di fare verbalizzare le proprie osservazioni;
d)	il soggetto che presiede il  seggio di gara annota tali osservazioni, eventualmente allegando al verbale note scritte del concorrente, qualora le giudichi pertinenti al procedimento di gara.
e) il soggetto che presiede il seggio di gara cura altresì l’annotazione a verbale del procedimento di verifica delle offerte di cui al Capo 3), lettere d) e seguenti, oppure allega eventuali verbali separati relativi al medesimo procedimento, qualora svolto in tempi diversi o con la partecipazione di soggetti tecnici diversi dai componenti il seggio di gara.

5.	Aggiudicazione:
a)	l’aggiudicazione ha carattere provvisorio in quanto subordinata:
a.1)	all’accertamento dell’assenza di condizioni ostative relativamente alla disciplina vigente in materia di contrasto alla criminalità organizzata (antimafia) di cui al del d.P.R. n. 252 del 1998 e ss. mm. e ii.;
a.2)	all’accertamento della regolarità contributiva, ai sensi dell’articolo 38, comma 3, del decreto legislativo n. 163 del 2006 e ss.mm. e ii., relativamente al personale dipendente mediante acquisizione del documento unico di regolarità contributiva (DURC) di cui all'articolo 2, del decreto-legge n. 210 del 2002, convertito dalla legge n. 266 del 2002 e di cui all'articolo 3, comma 8, del decreto legislativo n. 494 del 1996 (ora art. 90, comma 9 del D.Lgs n. 81/2008) e ss.mm.e ii; 
a.3) all’acquisizione della certificazione di regolarità fiscale rilasciata dall’Agenzia delle Entrate competente per le verifiche di cui all’art. 38, co.1, lettera g) del D.Lgs. 163/2006;
a.4)	all’approvazione del verbale di gara e dell’aggiudicazione da parte del competente organo della Stazione appaltante;
b)	l’aggiudicazione diviene definitiva, ai sensi dell’articolo 12, comma 1, del decreto legislativo n. 163 del 2006, con il provvedimento di cui alla precedente lettera a), punto a.3), ovvero quando siano trascorsi trenta giorni dall’aggiudicazione provvisoria senza che siano stati assunti provvedimenti negativi o sospensivi;
c)	ai sensi dell’articolo 11, commi 7 e 8, del decreto legislativo n. 163 del 2006, l'aggiudicazione definitiva non equivale ad accettazione dell'offerta e diventa efficace dopo la verifica del possesso dei prescritti requisiti;
d)	ai sensi degli articoli 71 e 76 del d.P.R. n. 445 del 2000 la Stazione appaltante può:
d.1)	procedere in ogni momento alla verifica del possesso dei requisiti di ordine generale, richiesti al punto III.2.1) del bando di gara, richiedendo ad uno o più concorrenti di comprovare in tutto o in parte uno o più d’uno dei predetti requisiti, salvo il caso in cui possano essere verificati d’ufficio ai sensi dell’articolo 43 del d.P.R. n. 445 del 2000, escludendo l’operatore economico per il quale i requisiti dichiarati non siano comprovati;
d.2)	può revocare l’aggiudicazione, qualora accerti, in ogni momento e con qualunque mezzo di prova, l’assenza di uno o più d’uno dei requisiti richiesti in sede di gara, oppure una violazione in materia di dichiarazioni, anche a prescindere dalle verifiche già effettuate;
d.3)  in caso di revoca dell’aggiudicazione provvisoria o definitiva e di decadenza dall’aggiudicazione si procederà all’aggiudicazione in favore del concorrente che segue nella graduatoria, se in possesso dei requisiti.

     SI RAMMENTA CHE IN CASO DI CARENZA DEI REQUISITI AUTOCERTIFICATI NEI MODELLI DI PARTECIPAZIONE ALLA GARA E NELLE DICHIARAZIONI SOSTITUTIVE DI ATTO NOTORIO, SI PROCEDERA’ ALLA REVOCA DELL’AGGIUDICAZIONE E ALLA DICHIARAZIONE DI DECADENZA. PERTANTO, SI INVITANO I CONCORRENTI A PRESTARE LA MASSIMA ATTENZIONE NELLA COMPILAZIONE DELLA MODULISTICA, VERIFICANDO PRELIMINARMENTE PRESSO GLI ENTI COMPETENTI IL POSSESSO DEI REQUISITI.
 

6.	Adempimenti successivi alla conclusione della gara e obblighi dell’aggiudicatario:
a)	l’aggiudicatario è obbligato, entro il termine prescritto dalla Stazione appaltante con apposita richiesta, e, in assenza di questa, entro 30 giorni dalla conoscenza dell’avvenuta aggiudicazione provvisoria, a:
a.1)	fornire tempestivamente alla stazione appaltante la documentazione necessaria alla stipula del contratto e le informazioni necessarie allo stesso scopo, nonché a depositare le spese di contratto, di registro, di segreteria e ogni altra spesa connessa;
a.2)	sottoscrivere il verbale di cantierabilità di cui all’articolo 106, comma 3, del d.P.R. n. 207 del 2010;
a.3)	costituire la garanzia fideiussoria a titolo di cauzione definitiva di cui all'articolo 113 del decreto legislativo n. 163 del 2006 e ss.mm. e ii;
a.4)	munirsi, ai sensi dell’articolo 129, comma 1, del decreto legislativo n. 163 del 2006, di un’assicurazione contro i rischi dell’esecuzione e una garanzia di responsabilità civile che tenga indenne la stazione appaltante dai danni a terzi, in conformità alle prescrizioni del Capitolato Speciale d’appalto;
a.5)	indicare i contratti collettivi applicati ai lavoratori dipendenti e dichiarare il rispetto degli obblighi assicurativi e previdenziali previsti dalle leggi e dai contratti in vigore, ai sensi dell'articolo 3, comma 8, lettera b), del decreto legislativo 14 agosto 1996, n. 494;
a.6)	presentare un proprio piano operativo di sicurezza di cui all’articolo 131 comma 2, lettera c), del   decreto legislativo n 163 del 2006, all’articolo 89, comma 1, lett. h) e al punto 3.2 dell’allegatp XV al D. Lgs. 81/2008;
a.7)	se l’operatore economico aggiudicatario è costituito in forma societaria diversa dalla società di persone (S.p.A., S.A.p.A., S.r.l., S.coop.p.A., S.coop.r.l., Società consortile per azioni o a responsabilità limitata) deve presentare una dichiarazione circa la propria composizione societaria, l'esistenza di diritti reali di godimento o di garanzia sulle azioni «con diritto di voto» sulla base delle risultanze del libro dei soci, delle comunicazioni ricevute e di qualsiasi altro dato a propria disposizione, nonché l'indicazione dei soggetti muniti di procura irrevocabile che abbiano esercitato il voto nelle assemblee societarie nell'ultimo anno o che ne abbiano comunque diritto, ai sensi dell’articolo 1 del d.p.c.m. 11 maggio 1991, n. 187, attuativo dell’articolo 17, terzo comma, della legge n. 55 del 1990; in caso di consorzio la dichiarazione deve riguardare anche le società consorziate indicate per l’esecuzione del lavoro; 
b)	qualora l’aggiudicatario non stipuli il contratto nei termini prescritti, ovvero non assolva gli adempimenti di cui alla precedente lettera a) in tempo utile per la sottoscrizione del contratto, l’aggiudicazione, ancorché definitiva, può essere revocata dalla Stazione appaltante;
c)	nel caso di cui alla precedente lettera b), la Stazione appaltante provvede ad incamerare la cauzione provvisoria, fatto salvo il risarcimento di ulteriori danni quali i maggiori oneri da sostenere per una nuova aggiudicazione.
 
-  Si avvisano i concorrenti che a seguito dell'entrata in vigore dell'art. 34, comma 35, della Legge n. 221 del 17/12/2012, a partire dal 01 gennaio 2013 sono posti a carico degli aggiudicatari di contratti pubblici gli oneri di pubblicità legale conseguenti alle spese per la pubblicazione dei bandi e degli avvisi di gara sui quotidiani.
Tali oneri devono essere versati alla stazione appaltante entro 60 gg. dall'aggiudicazione dell'appalto a titolo di rimborso delle spese sostenute dalla stessa per l'assolvimento degli obblighi di pubblicazione. 
Relativamente all'appalto in oggetto, si comunica che in ottemperanza alla disposizione di legge sopra richiamata, verranno poste a carico degli aggiudicatari dell'appalto le spese sostenute dalla scrivente stazione appaltante per le pubblicazioni dell'estratto del bando di gara in oggetto e del conseguente esito di gara, spese presumibilmente quantificate in                   € 1.000,00.

PARTE TERZA
DOCUMENTAZIONE  E  INFORMAZIONI

1.	Disposizioni sulla documentazione e sulle dichiarazioni:
a)	tutte le dichiarazioni richieste:
a.1)	sono rilasciate ai sensi dell’articolo 47 del d.P.R. n. 445 del 2000, in carta semplice, con la sottoscrizione del dichiarante (rappresentante legale del concorrente o altro soggetto dotato del potere di impegnare contrattualmente il concorrente stesso);
a.2)	devono essere corredate dalla copia fotostatica di un documento di riconoscimento del dichiarante, in corso di validità;
a.3)	devono essere corredate dal numero di telefax e possibilmente dall’indirizzo di posta elettronica del concorrente, dove la Stazione appaltante può inviare richieste e comunicazioni;
b)	ai sensi dell’articolo 48, comma 2, del d.P.R. n. 445 del 2000 e dell’articolo 73, comma 4, del decreto legislativo n. 163 del 2006, le dichiarazioni sono redatte preferibilmente sui modelli predisposti e messi a disposizione gratuitamente dalla Stazione appaltante disponibili ai sensi del successivo Capo 2, lettera c), che il concorrente può adattare in relazione alle proprie condizioni specifiche;
c)	ai sensi dell’articolo 47, comma 2, del d.P.R. n. 445 del 2000, le dichiarazioni rese nell’interesse proprio del dichiarante possono riguardare anche stati, qualità personali e fatti relativi ad altri soggetti di cui egli abbia diretta conoscenza;
d)	possono essere oggetto di richieste di chiarimenti da parte della Stazione appaltante con i limiti e alle condizioni di cui all’articolo 46 del decreto legislativo n. 163 del 2006;
e)	alla documentazione dei concorrenti non residenti in Italia si applicano gli articoli 38, comma 5, 45, comma 6, e 47 del decreto legislativo n. 163 del 2006;
f)	ove sostitutive di certificazioni o attestazioni rilasciate da pubbliche amministrazioni o detenute stabilmente da queste, possono essere sostituite dalle certificazioni o attestazioni in originale o in copia ai sensi degli articoli 18 e 19 del d.P.R. n. 445 del 2000;
g)	devono essere sottoscritte dai concorrenti, in qualsiasi forma di partecipazione, singoli, raggruppati, consorziati, nonché dalle eventuali imprese ausiliare, ognuno per quanto di propria competenza.

2.	Acquisizione delle informazioni e della documentazione:
a)	le informazioni possono essere richieste esclusivamente in forma scritta (anche mediante telefax o e-mail) presso la Stazione appaltante all’indirizzo di cui al punto I.1) del bando di gara ed entro il termine di cui al punto IV.3.3) dello stesso bando; 
b)	qualora le richieste di informazioni pervengano in tempo utile entro il termine di alla lettera a), la Stazione appaltante provvede alla loro evasione entro i successivi 3 (tre) giorni feriali;
c)	il presente disciplinare di gara e i modelli per la partecipazione alla gara con lo schema delle dichiarazioni di possesso dei requisiti di cui ai punti III.2) del bando di gara, sono liberamente disponibili anche sul sito internet: http://www.comune.corato.ba.it.

3.	Disposizioni finali
a)	computo dei termini: tutti i termini previsti dal bando di gara e dagli alti atti di gara, ove non diversamente specificato, sono calcolati e determinati in conformità Regolamento CEE n. 1182/71 del Consiglio del 3 giugno 1971;
b)	controversie: tutte le controversie derivanti dal contratto, previo esperimento dei tentativi di transazione e di accordo bonario ai sensi rispettivamente degli articoli 239 e 240 del decreto legislativo n. 163 del 2006, qualora non risolte, saranno deferite alla competenza dell’Autorità giudiziaria del Foro di Trani con esclusione della giurisdizione arbitrale;
c)	supplente: la Stazione appaltante:
-	si avvale della facoltà di cui all’articolo 140, commi 1 e 2, del decreto legislativo n. 163 del 2006 e ss.mm. e ii.. 
d)	trattamento dati personali: ai sensi dell’articolo 13 del decreto legislativo n. 196 del 2003, in relazione ai dati personali il cui conferimento è richiesto ai fini della gara, si informa che:
d.1)	il trattamento dei dati avviene ai soli fini dello svolgimento della alla gara e per i procedimenti amministrativi e giurisdizionali conseguenti, nel rispetto del segreto aziendale e industriale;
d.2)	il trattamento è realizzato per mezzo delle operazioni o complesso di operazioni di cui all’articolo 4, comma 1, lettera a), del decreto legislativo n. 196 de 2003, con o senza l’ausilio di strumenti elettronici o comunque automatizzati, mediante procedure idonee a garantirne la riservatezza, e sono effettuate dagli incaricati al trattamento di dati personali a ciò autorizzati dal titolare del trattamento;
d.3)	i dati personali conferiti, anche giudiziari, il cui trattamento è autorizzato ai sensi del provvedimento del garante n. 7/2004, sono trattati in misura non eccedente e pertinente ai soli fini dell’attività sopra indicata e l’eventuale rifiuto da parte dell’interessato di conferirli comporta l’impossibilità di partecipazione alla gara stessa;
d.4)	i dati possono venire a conoscenza degli incaricati autorizzati dal titolare e dei componenti del seggio di gara, possono essere comunicati ai soggetti cui la comunicazione sia obbligatoria per legge o regolamento o a soggetti cui la comunicazione sia necessaria in caso di contenzioso;
d.5)	i dati non vengono diffusi, salvo quelli dei quali la pubblicazione sia obbligatoria per legge;
d.6)	l’interessato che abbia conferito dati personali può esercitare i diritti di cui all’articolo 13 del predetto decreto legislativo n. 196 del 2003.
d.7) con la partecipazione, l’interessato consente espressamente, senza necessità di ulteriore adempimento, al trattamento dei dati personali nei limiti e alle condizioni di cui alla presente lettera d).
e)	norme richiamate: fanno parte integrante del presente disciplinare di gara e del successivo contratto d’appalto:
e.1)	il decreto legislativo 12 aprile 2006, n. 163 e ss.mm. e ii.;
e.2)	il regolamento di attuazione approvato con d.P.R. 5 ottobre 2010, n. 207
e.3)	il capitolato generale d’appalto, approvato con decreto ministeriale 19 aprile 2000, n. 145, per la parte non abrogata dal D.P.R. n. 207/2010 e per quanto non previsto dal Capitolato speciale d’appalto;
f)	riserva di aggiudicazione: la stazione appaltante si riserva di differire, spostare o revocare il presente procedimento di gara, senza alcun diritto dei concorrenti a rimborso spese o quant’altro.



Il Dirigente Settore Lavori Pubblici
Ing. Giuseppe Amorese




