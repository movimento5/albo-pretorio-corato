
    C O M U N E   DI   C O R A T O
      (Provincia di Bari)
							Rep. n. _________    
CONTRATTO RELATIVO ALL’APPALTO DEI LAVORI DI RISTRUTTURAZIONE E ADEGUAMENTO STATICO DELLA TORRE PALOMBA DA DESTINARE A SERVIZI DI UTILITA’ SOCIALE
REPUBBLICA  ITALIANA
L’anno duemila___________,  il giorno __ del mese di _________ , nella Residenza Municipale avente accesso da Piazza Matteotti civ. 7.
Innanzi a me dott. _______________,  Segretario Generale del Comune di Corato,  abilitato alla rogazione dei contratti nell’interesse dell’Ente, a norma dell’art.97 - comma  4, lett. c) - D. Lgs. 267 del 18 agosto 2000. 
SONO PRESENTI I SIGNORI:
1) Ing. ________________ , nato a Corato il __.__.19__,  nella qualità di Dirigente del Settore Lavori Pubblici  del Comune di Corato,  abilitato alla firma dei contratti del settore de quo, ai sensi dell’art.107 – comma 3, lett.c) del  D. Lgs. 267 del 18 agosto 2000 nonché del vigente Statuto Comunale,  domiciliato per la sua carica presso il Comune in Piazza Matteotti 7.
C.F.: 83001590724.
2) Sig. ________ ___________,  nato a _______ il __.__.19__, il quale interviene nel presente atto nella qualità di ____________________ dell’impresa _________________, con sede in ______ (__) a Via ________________. 
C.F.: ___________ 
Detti comparenti della cui identità io Segretario  sono certo e senza l’assistenza dei testimoni, cui le parti, di comune accordo,  hanno rinunziato, mi chiedono di ricevere il presente atto.
P R E M E S S O
Con determinazione dirigenziale n. 137 del 09.10.2014, Settore Lavori Pubblici e n. 846/2014 R.G. (All. “A”), veniva approvato il progetto esecutivo, redatto dall’ U.T.C., dei lavori di ristrutturazione e adeguamento statico della Torre Palomba da destinare a servizi di utilità sociale, ubicata nella zona residenziale di Corato dell’importo complessivo di € 670.000,00 di cui € 376.138,17 per importo a base d’asta, € 4.500,00 per oneri di sicurezza non soggetti a ribasso, € 179.097,63 per importo manodopera non soggetto a ribasso e la restante somma €. 110.264,20 a disposizione  della stazione appaltante (IVA, imprevisti , spese per gestione e cofinanziamento avvio attività  ecc.), 
 Che con determinazione dirigenziale n. __ del __.__.____, Settore Lavori Pubblici e n. ___/____ R.G. veniva disposto di procedere all’affidamento  dei lavori de quibus mediante esperimento di gara  con procedura aperta con il criterio del prezzo più basso, inferiore a quello posto a base di gara, da determinarsi mediante  scheda offerta prezzi sull’elenco prezzi,  ai sensi dell’art. 82 comma 2, lett. b)  del D Lgs. n. 163/2006 con le precisazioni indicate nella parte seconda del disciplinare e venivano  approvati lo schema del bando di gara e del disciplinare di gara nonché i modelli per le dichiarazioni da rendere a cura dei concorrenti;
Che la gara,  espletata nel giorno _ ______ ____, veniva provvisoriamente aggiudicata dal Presidente di gara, in favore dell’impresa _________________  con sede legale in __________ alla Via ____________ civ. ___  con il ribasso offerto del __,___% ( ________________) sull’importo posto a base di gara  di € ___.___,__ al netto degli oneri di sicurezza  e   al netto del costo della manodopera, giusta verbale in pari data, indicando l’importo degli oneri di sicurezza aziendali a carico dell’impresa, ai sensi dell’art. 87, comma 4, del D.Lgs. 163/2006, nella misura di € ___,__;
Che, con determinazione dirigenziale n. __  del __.__.____, Settore Lavori Pubblici e n. ___/____ R.G. (All. “B”), l’appalto di che trattasi veniva definitivamente aggiudicato in favore dell’impresa _________________  con sede legale in ______ alla Via _____________________   per l’importo di  €  _________,  al netto del ribasso offerto, oltre € 4.500,00 per  oneri di sicurezza  ed € 179.097,63 costo della manodopera non soggetto a ribasso e _________ e ai prezzi unitari di cui all’offerta formulata, allegata alla determinazione innanzi richiamata e veniva rideterminato il quadro economico e assunto l’impegno definitivo della spesa;
Che l’aggiudicazione definitiva, ai sensi dell’art. 11, comma 8, del D.Lgs. n. 163/2006, ha acquisito efficacia in data __.__.____, come da attestazione rilasciata dal dirigente competente, allegata al provvedimento di aggiudicazione definitiva innanzi richiamato, a seguito verifica del possesso dei requisiti dichiarati in sede di gara, sulla base della documentazione presentata dalla ditta aggiudicataria e di quella acquisita d’ufficio anche attraverso il collegamento al sito informatico dell’Autorità di Vigilanza . 
Che, sono trascorsi  35 giorni dall’avvenuta comunicazione ai controinteressati del provvedimento di aggiudicazione e che, in data ________  l’avviso in merito all’esito di gara è stato regolarmente pubblicato.
Che si rende necessario acquisire  certificazione  “antimafia” trattandosi di contratto  di lavori di valore superiore a 250.000,00 Euro. 
Che i sottoscritti dichiarano che è stato redatto e concordemente sottoscritto dal responsabile del procedimento e dall’aggiudicatario, il verbale sulla permanenza delle condizioni che consentono l’immediata esecuzione dei lavori oggetto del presente contratto di cui all’art. 106 del D.P.R. 207/2010 che si conserva agli atti del Comune;
TUTTO CIO’ PREMESSO 
Con il presente atto, previa approvazione e ratifica ad ogni effetto della suesposta narrativa, le parti come sopra costituite, convengono e stipulano:
ART. I
Le  premesse fanno parte integrante e sostanziale del presente atto.  
ART. II
Oggetto del contratto
Il Comune di Corato, rappresentato dal Dirigente del Settore Lavori Pubblici,  nella persona dell’ing. ________________  ed in esecuzione degli atti in premessa citati, concede in appalto all’impresa __________________, come innanzi costituita, che accetta e si obbliga, l’esecuzione  di tutte le opere, provviste e prestazioni occorrenti per l’esecuzione del lavori di ristrutturazione e adeguamento statico della Torre Palomba, da destinare a servizi di utilità sociale, alle condizioni di cui al presente contratto nonché del capitolato speciale di appalto e di tutti gli altri elaborati che sottoscritti dalle parti ne costituiscono parte integrante e sostanziale e si conservano agli atti, pur non materialmente allegati.
ART. III
Corrispettivo dell’Appalto   - Anticipazione – Modalità dei pagamenti 
1. L’importo  da corrispondere all’impresa __________________, come costituita, quale corrispettivo dell’appalto dei lavori , viene stabilito in  € _________,  oltre € 4.500,00  per oneri di sicurezza ed € 179.097,63 per costo della manodopera non soggetto a ribasso per un importo complessivo di €  __________. L’appaltatore ha diritto, ai sensi del D.L. 69 del 21.06.2013, convertito in legge n. 98 del 9.8.2013, alla corresponsione di un’anticipazione pari al 10% dell’importo contrattuale. 
L’appaltatore ha diritto al pagamento in acconto ogni qualvolta il suo credito, come derivante dall’offerta,  al netto degli oneri di sicurezza e delle prescritte ritenute e dell’anticipazione,  raggiunga l’importo di € 200.000,00 (art. 11 Capitolato Speciale d’Appalto).
ART. IV
Tracciabilità dei flussi
L’appaltatore assume tutti gli obblighi di tracciabilità dei flussi finanziari di cui all’art. 3 della L. 136/2010 e s.m.i. e si impegna a dare comunicazione immediata alla Stazione Appaltante e alla Prefettura-Ufficio Territoriale del Governo della provincia di Bari della notizia dell’inadempimento della propria controparte (subappaltatore/subcontraente) agli obblighi di tracciabilità finanziaria.
Tutti i pagamenti dovranno essere disposti a mezzo bonifico bancario riportante i seguenti codici CUP.: I51B14000170003 e CIG: 5968412962  relativi ai lavori oggetto dell’appalto.
L’inosservanza degli obblighi di tracciabilità finanziaria di cui alla  L. 136/2010 costituirà condizione risolutiva espressa del presente contratto, fatta salva l’applicazione delle sanzioni di cui all’art. 6 della L. 136/2010.
ARTICOLO V
Tempo utile per l’ultimazione dei lavori – Penali 
I lavori avranno la durata di 90 ( novanta) giorni  naturali successivi e continui a decorrere  dalla data del verbale di consegna dei lavori. L’appaltatore dovrà rispettare le tempistiche di esecuzione riportate negli ordini di servizio impartiti dalla D.L.. 
Nel caso di mancato rispetto del termine indicato per l’esecuzione delle opere, per ogni giorno naturale  consecutivo di ritardo nell’ultimazione dei lavori viene applicata una penale pari allo 0,3   per mille dell’importo contrattuale (art. 10 del Capitolato speciale di Appalto) 
La riscossione della penale si farà mediante ritenuta sull’ultimo certificato di pagamento o nello stato finale dei lavori e qualora non fossero sufficienti tali disponibilità si dovrà riferirsi alla cauzione definitiva. 
L’ultimazione dei lavori deve essere comunicata per iscritto dall’appaltatore e dovrà risultare da apposito verbale sottoscritto dall’appaltatore e dal direttore dei lavori. 
ARTICOLO VI
Obblighi dell’appaltatore
L’Appaltatore si obbliga a eseguire l’appalto alle condizioni, patti e modalità previsti dai seguenti elaborati che fanno parte del progetto esecutivo, approvato con determinazioni dirigenziali n. 137 del 09.10.2014 , Settore Lavori Pubblici.:
Tav.   1v  Relazione Generale;
Tav.   2v  Stralcio P.R.G. – Piano di Viabilità;
Tav.   3v  Planimetria Catastale generale con aree di interventi di piantumazione alberi ( legge n. 10/2013);
Tav.   4v  Planimetria area oggetto di interventi erogazione di terapia  assistita – layout sede operativa;
Tav.   5v  recupero statico della Torre Palomba;
Tav.   6v  Particolari costruttivi recinzione - lotti terreno;
Tav.   7v  Impianto illuminazione – irrigazione;
Tav.   8v   Quadro economico
Tav.   9v    Elenco Prezzi
Tav.   10v   Incidenza mano d’opera 
Tav.   11v   Analisi prezzi
Tav.   12v   Computo metrico estimativo
Tav.   13v  Lista delle lavorazioni e forniture
Tav.   13.1v  Quadro comparativo
Tav.   15v  Capitolato Speciale d’appalto
Tav.   16v  Cronoprogramma;
Tav.   16.1v  Piano di Sicurezza.
Le Parti dichiarano di aver sottoscritto per integrale accettazione i documenti e gli elaborati sopra elencati che restano depositati agli atti della “Stazione appaltante” e qui si richiamano quali parti integranti del presente contratto .
L’Appaltatore si impegna inoltre a consegnare, prima dell’inizio dei lavori, il Piano Operativo di Sicurezza di cui all’art. 131, comma 2, D. Lgs. 163/06 e ss. mm. e ii. .
ARTICOLO VII
Risoluzione e recesso
Le parti si danno reciproco atto che trovano applicazione per la risoluzione e il recesso del contratto le disposizioni di cui all’art. 145, comma 4 del D.P.R. 207/2010 e artt. 134, 135 e 136 del D.Lgs 163/2006 e ss.mm. e ii. .
ARTICOLO VIII
Controversie
Qualora dovessero insorgere una o più controversie circa l’interpretazione o l’esecuzione del contratto d’appalto si procederà con un accordo bonario. Le controversie non risolte in questo modo saranno devolute all’Autorità giudiziaria ordinaria il cui foro competente è Trani. E’ esclusa la competenza arbitrale.
ARTICOLO IX 
Cauzione definitiva
La ditta, a garanzia degli impegni da assumere con il presente atto, ha costituito cauzione definitiva  ridotta del 50%, ai sensi dell’art. 75, comma 7,  D. Lgs. 163/06,  dell’importo di € Euro ____________,  mediante polizza fidejussoria n. _____________ rilasciata in data __/__/____ dalla Società _________________________________________________. 
La suddetta cauzione è progressivamente svincolata nei limiti e con le modalità previsti dall’art. 113, D. Lgs. 163/06.
Nel caso di inadempienze contrattuali da parte dell’Appaltatore, la Stazione appaltante ha diritto di valersi di propria autorità della suddetta cauzione. L’Appaltatore deve reintegrare la cauzione medesima, nel termine che gli viene assegnato, qualora la Stazione appaltante debba, durante l’esecuzione del contratto, valersi in tutto o in parte di essa.
ARTICOLO X
Polizza assicurativaOppure
Ai sensi e per gli effetti dell’art. 125 del D. Lgs. n. 207/2010  e dell’art. 129, comma 1, del D. Lgs. n. 163/2006, l’appaltatore ha presentato polizza  n. ______ emessa in data __________ dalla Società _____________________________________________________, conforme allo schema 2.3 approvato con D.M. 123 del 12.03.2004, relativa alla copertura assicurativa per danni di esecuzione,  responsabilità civile terzi e garanzia di manutenzione per i massimali di seguito riportati:  Sezione A: Partita 1 – Opere di adeguamento statico– massimale  € 75.000,00; Partita 2 – Opere di ristrutturazione e impianti esistenti – massimale € 420.000,00; Partita 3 – Opere di sistemazione aree esterne – massimale € 55.000,00; Sezione B - Responsabilità civile massimale per sinistro  € 500.000,00; 
ARTICOLO XI
Divieto di cessione del contratto
Il presente contratto non può essere ceduto, pena la nullità dell’atto di cessione, come stabilito  dall’art. 118, comma 1, D. Lgs. 163/06.
ARTICOLO XII
Subappalto 
La “Stazione appaltante” può autorizzare l’“Appaltatore” a effettuare eventuali subappalti, nel rispetto delle disposizioni di Legge in materia, e nei limiti indicati dall’“Appaltatore” stesso nell’offerta presentata in sede di gara per l’affidamento dei lavori di cui al presente contratto.

ARTICOLO XIII
Obblighi dell’Appaltatore nei confronti dei propri lavoratori dipendenti
L’Appaltatore dichiara, ai sensi dell’art. 90, comma nono, del D.Lgs n. 81/2008, di applicare ai propri lavoratori dipendenti il vigente Contratto Collettivo Nazionale di Lavoro e di agire, nei confronti degli stessi, nel rispetto degli obblighi assicurativi e previdenziali previsti dalle leggi e dai contratti. La ditta appaltatrice è, altresì obbligata a rispettare tutte le norme in materia retributiva, contributiva, previdenziale, assistenziale, assicurativa, sanitaria, previste per i dipendenti dalla vigente normativa, con particolare riguardo a quanto previsto dall’art. 118 del D.Lgs 163/2006.  
L’appaltatore è tenuto a consegnare prima della consegna dei lavori un Piano Operativo di Sicurezza per quanto attiene alle proprie scelte autonome e relative responsabilità nell'organizzazione del cantiere e nell'esecuzione dei lavori, quale piano complementare di dettaglio del piano di sicurezza dell’Appaltante.
L’appaltatore è tenuto altresì ad osservare tutti gli obblighi di cui all’art. 13 del Capitolato Speciale di Appalto al quale si rinvia. 
ARTICOLO XIV
Obblighi in materia di assunzioni obbligatorie
Le parti danno atto che la ditta appaltatrice ha dichiarato in sede di gara di non essere assoggettato agli obblighi di assunzioni obbligatorie, di cui alla legge 12.3.1999, n. 68.  
ARTICOLO XV
Domicilio dell’appaltatore
A tutti gli effetti del presente contratto, l’“Appaltatore” elegge domicilio presso la sede della “Stazione appaltante”, ubicata in Corato  a  Piazza Matteotti, 7.
ARTICOLO XVI
Spese contrattuali
L’“Appaltatore” assume a proprio carico tutte le spese del contratto e tutti gli oneri connessi alla sua stipulazione, compresi quelli tributari, fatta eccezione per l’IVA, che rimane a carico della “Stazione appaltante”.
ARTICOLO XVII
Registrazione
Le Parti dichiarano, ai fini fiscali, che i lavori oggetto del presente contratto sono soggetti al pagamento dell’IVA per cui richiedono la registrazione  in misura fissa. 
ARTICOLO XVIII
Clausole contrattuali relative al protocollo di legalità
L’appaltatore dichiara di essere a conoscenza di tutte le norme pattizie di cui al protocollo di legalità, sottoscritto tra il Comune di Corato e la Prefettura di Bari nell’anno 2012 e di accettare tutte le clausole contrattuali, protocollo sottoscritto  per accettazione  dalla ditta appaltatrice   e  conservato  agli atti  dell’Ente Comune.
ARTICOLO XIX
Codice di comportamento 
L’appaltatore dichiara di conoscere e di   impegnarsi ad osservare le norme di cui al Codice di comportamento dei dipendenti pubblici ed in particolare le disposizioni richiamate nell’art. 1, comma 4, approvato con deliberazione del Commissario Prefettizio  n. 51/G del 30.12.2013, pubblicato sul sito internet comunale www.comune.corato.ba.it – “Sezione Amministrazione Trasparente – Disposizioni Generali.”.
ARTICOLO XX
Richiamo alle norme legislative e regolamentari.
Per quanto non espressamente previsto nel presente contratto si intendono espressamente richiamate e sottoscritte le norme legislative e le altre disposizioni  vigenti in materia ed in particolare il D. Lgs n. 163/2006  e ss. mm. e ii. e il D.P.R. 207/2010 e ss. mm. e ii..	
Ai sensi dell'art 53, comma 16 ter, del D. Lgs n. 165 del 2001, l'aggiudicatario, sottoscrivendo il presente contratto, attesta di non aver concluso contratti di lavoro subordinato o autonomo e comunque di non aver attribuito incarichi a ex dipendenti che hanno esercitato poteri autoritativi o negoziali per conto delle pubbliche amministrazioni nei confronti del medesimo aggiudicatario, per il triennio successivo alla cessazione del rapporto.	
Richiesto io Segretario ho rogato il presente atto che è stato letto alle parti che, interpellate, lo hanno dichiarato conforme alla loro volontà, dispensandomi dalla lettura degli allegati del cui contenuto mi dichiarano di avere esatta conoscenza.
 Atto redatto da persona di mia fiducia mediante strumenti informatici su n. 3 fogli occupati in __ facciate, compreso la presente fin dove scritta, viene sottoscritto, firmato a margine dalle parti e me Segretario e confermato mediante sottoscrizione in modalità elettronica.
