

Comune di Corato 
Città Metropolitana di Bari


CAPITOLATO SPECIALE D’APPALTO


SERVIZIO DI UTILITA’ SOCIALE A CARATTERE INNOVATIVO RIGUARDANTE L’INTEGRAZIONE E L’INCLUSIONE SOCIALE ATTRAVERSO PRESTAZIONI DI “ORTOTERAPIA”




































ART. 1
OGGETTO DELL’APPALTO

Il presente Capitolato disciplina i rapporti tra il Comune di Corato (di seguito Amministrazione aggiudicatrice) e l’operatore economico aggiudicatario, in relazione all’affidamento della gestione del servizio di utilità sociale a carattere innovativo riguardante l’integrazione e l’inclusione sociale attraverso l’erogazione di prestazioni di “ortoterapia”, così come definito nella proposta di finanziamento avanzata da questo Comune ed approvata dal GAL “Le città del Castel del Monte S.C.A.R.L” a valere su “Programma di Sviluppo Rurale della Regione Puglia 2007-2013 Fondo F.E.A.S.R.- Asse III Qualità della vita nelle zone rurali e diversificazione dell’economia rurale- Misure 3.2.1 Servizi essenziali per l’economia e le popolazioni rurali”.
I soggetti ammessi alla gara sono Cooperative Sociali che svolgono attività di cui all’art.1, comma 1, lett.b) della legge 381/91 ed iscritte alla sez. “B” degli Albi Regionali.
Nello specifico, il soggetto appaltatore, dovrà gestire n. 66 lotti di circa 42 mq ognuno, esistenti nella zona circostante e nelle aree comprese in un raggio di circa 500mq da Torre Palomba, ove si svolgeranno prestazioni di terapia alternativa quale l’ortoterapia.
Il servizio è rivolto alle persone in condizione di disagio economico ed a rischio di esclusione sociale, residenti nel Comune di Corato, in particolare, potranno presentare domanda di assegnazione di un orto sociale urbano anziani, famiglie ed associazioni.
Le modalità di espletamento della gara sono quelle indicate nel bando di gara e nel disciplinare di gara.


Art. 2
DURATA DELL’APPALTO, CORRISPETTIVO E FONTI DI FINANZIAMENTO

L’affidamento del servizio è assicurato per la durata di mesi 24 (ventiquattro) a decorrere dalla data del verbale di  consegna del servizio.
La stazione appaltante si riserva, nei casi di urgenza e/o necessità, di dare avvio alla prestazione contrattuale con l’emissione di apposito ordine anche in pendenza della sottoscrizione del contratto.
In tal caso, fermo restando quanto previsto dal Capitolato, potrà comunque farsi luogo alla liquidazione dei compensi spettanti alla cooperativa stessa, purchè quest’ultima abbia già costituito e presentato la cauzione definitiva nonché la polizza assicurativa di cui all’art. 16 del presente Capitolato.
L’importo posto a base d’asta, riferito a due anni è pari ad € 19.672,13 oltre Iva nella misura di legge, quale costo del personale ripartito tra Conduttore/accompagnatore e coordinatore del servizio, costituenti lo standard minimo di impegno personale richiesto.
Il corrispettivo posto a base d’asta comprende tutti gli oneri e le spese di qualsiasi natura necessarie alla realizzazione del servizio per l’intera durata dell’appalto, includendo tutte le prestazioni professionali e di coordinamento, nonché ogni altro onere inerente le attività di formazione eventuali, il personale esperto impegnato e quant’ altro necessario all’esecuzione dei servizi oggetto dell’appalto.
L’appalto è finanziato in parte con fondi rivenienti dal Programma di sviluppo Rurale della Regione Puglia 2007-2013 , fondo F.E.A.S.R., Asse  III Qualità della vita nelle zone rurali e diversificazione dell’economia rurale- Misure 3.2.1 Servizi essenziali per l’economia e le popolazioni rurali” e in parte con fondi comunali.

Art.3
PROCEDURA DI AGGIUDICAZIONE E CRITERI DI VALUTAZIONE

L’appalto verrà aggiudicato con il metodo dell’offerta economicamente più vantaggiosa di cui all’art. 83 del D.lgs n. 163/2006, sulla base dei seguenti criteri specifici:

A. PROGETTO TECNICO DI ORGANIZZAZIONE E GESTIONE DEL SERVIZIO – Massimo Punti 70 di cui
a.1 Sistema organizzativo per lo svolgimento del servizio – massimo punti 45;
	di cui:
     a.1.1 modalità di svolgimento del servizio – Max punti 20
	a.1.2 Metodologie applicate nella formulazione dei piani di assistenza individuale –   	Max punti 20;
     a.1.3 modalità di attivazione e collaborazione con i servizi territoriali istituzionali – 	Max punti 5

     a.2 Metodologie Tecniche operative per lo svolgimento e il controllo del servizio-  	Massimo punti 15
	di cui:
	a.2.1 sistema di verifica e controllo delle attività (metodologia, frequenza, raccolta, 	gestione dei dati e reportistica) – Max punti 10;
	a.2.2. soluzioni per la realizzazione di un sistema di customer satisfaction sui servizi 	in termini di monitoraggio, valutazioni del gradimento e fruibilità – Max punti 5
     a.3 Elementi migliorativi ed aggiuntivi (offerti gratuitamente) – massimo punti 10
 
B.  OFFERTA ECONOMICA  – massimo punti 30

Il punteggio massimo  è attribuito all’offerta che presenta il massimo ribasso percentuale sull’importo a base d’appalto. 
Alle altre offerte è attribuito un minor punteggio determinato dalla formula:
P:  = 30 x (Ri /Rmax)
dove: 
P = Punteggio attribuito;
Ri = Ribasso percentuale offerto dal concorrente i-esimo
Rmax = Ribesso percentuale dell’offerta più conveniente

L’offerta economica  deve essere comprensiva di tutte le spese che l’aggiudicatario dovrà sostenere per l’esecuzione  delle attività oggetto della gara, nessuna esclusa, ad eccezione dell’IVA.
In presenza di offerte riscontrate anormalmente basse, ai sensi degli artt. 86 e 87 del D. Lgs. n. 163/2206, si procederà all’esame della congruità delle stesse.
Resta inteso  che il Comune si riserva la facoltà di procedere all’aggiudicazione anche in presenza di una sola offerta, se ritenuta particolarmente vantaggiosa, sia sotto il profilo tecnico che sotto il profilo economico. 

In caso di offerte che ottengano il medesimo punteggio complessivo, sarà dichiarato aggiudicatario il concorrente che avrà ottenuto il maggiore punteggio sull’offerta tecnica presentata. In caso di ulteriore parità si procederà mediante sorteggio.


Art. 4
DOCUMENTO UNICO DI VALUTAZIONE DEI RISCHI INTERFERENTI
Il committente in merito alla presenza dei rischi dati da interferenze, come da art.26 del D.Lgs.n.81 del 09.04.2008 (ex Legge 3 agosto 2007 n.123); vista la determinazione dell’Autorità dei lavori pubblici n.3/2008, dichiara che non è stato previsto il DUVRI, in quanto non sussistono rischi da interferenza.
Resta inteso che permangono immutati gli obblighi a carico delle imprese e lavoratori autonomi in merito alla sicurezza sul lavoro.

Art. 5
CARATTERISTICHE DEI SERVIZI OGGETTO DELL’APPALTO

5.1 Descrizione, finalità ed obiettivi.
Il soggetto appaltatore dovrà gestire numero 66 lotti di circa 42 mq ognuno, esistenti nella zona circostante e nelle aree comprese in un raggio di circa 500 mq da Torre Palomba, torre in corso di ristrutturazione  e di adeguamento statico.
Tali lotti sono utilizzabili, attraverso l’utilizzo di tecniche di coltivazione naturale o biologica, per la coltura di ortaggi, erbe aromatiche, fiori, con scopo di autoconsumo. I prodotti coltivati, infatti, potranno essere destinati al consumo familiare,o altresì, a nuclei familiari in stato di bisogno, previo accordo con il Comune.
Ciascuno di questi lotti costituisce un singolo “Orto Sociale Comunale” da affidare ad anziani, famiglie ed associazioni presenti nel Comune di Corato, i quali potranno beneficiare di prestazioni di terapia “alternativa”, quale l’ortoterapia.
La gestione del servizio di utilità sociale a carattere innovativo, infatti, si esplicherà in prestazioni di “Ortoterapia”.
L’ortoterapia è una terapia alternativa in grado di migliorare lo stato di salute degli utenti, sia sotto il profilo organico che psicologico; poiché essa da un lato, fornisce nuovi stimoli e motivazioni, dall’altro sollecita l’attività motoria , migliora l’orientamento spazio-temporale stimolando alcune attività cognitive.
In tal senso, l’ortoterapia favorendo la fiducia nelle proprie capacità di far vivere, crescere e curare un essere vivente, è in grado di dare un sostegno importante a persone che soffrono di patologie mentali, diversamente abili, anziani, persone soggette  a problemi emotivi di varia origine, cittadini inseriti in progetti riabilitativi, persone in stato di detenzione, persone affette da tossicodipendenza ecc.
Il Comune attraverso il Servizio di “Ortoterapia”, intende perseguire i seguenti obiettivi sul territorio di Corato:
GENERALI: inclusione sociale delle fasce più deboli della cittadinanza attraverso la sperimentazione di progetti innovativi; riqualificare l’utilizzo di alcuni terreni patrimoniali di proprietà del Comune dando loro valore di luoghi “urbani” verdi di qualità, contro il degrado, il consumo di territorio e per la tutela dell’ambiente; stimolare il senso di responsabilità e socializzazione;
SPECIFICI: affidare il recupero delle aree incolte a soggetti vulnerabili o a rischio di esclusione sociale; stimolare nei soggetti potenzialità che potrebbero essere latenti, attraverso l’esercizio delle proprie abilità funzionali; stimolare la capacità di prendersi cura di un essere vivente; la costruzione di una rete tra istituzioni, associazioni e singoli cittadini.

5.2. Destinatari, requisiti, modalità, durata ed assegnazione
L’aggiudicatario dell’appalto non avrà alcuna autonomia in merito alla selezione degli utenti ammessi al servizio oggetto dell’appalto.
La gestione amministrativa relativa all’accesso degli utenti (istruttoria domande, formazione ed approvazione delle graduatorie, ammissione degli utenti, ecc.) è demandata all’Ufficio Servizi Sociali del Comune.
Successivamente all’ammissione dell’utente al servizio, vi sarà la presa in carico che prevede sia il coinvolgimento/ collaborazione dell’ente gestore nell’attività, sia la documentazione del programma di lavoro e l’evoluzione dell’attività. Potranno presentare domanda di assegnazione di un orto sociale urbano i soggetti appartenenti ad una delle seguenti categorie, ed obbligatoriamente in possesso dei relativi requisiti:

CATEGORIA A “ORTI PER ANZIANI”
essere residenti nel Comune di Corato;
di  aver compiuto 65 anni;
essere in grado di coltivare personalmente l’orto.

CATEGORIA B “ORTI PER FAMIGLIE”
essere residenti nel Comune di Corato;
essere in grado di coltivare personalmente l’orto.
Per ciascun nucleo familiare è possibile presentare una sola domanda di concessione. Per nucleo familiare si intende quello risultante dalla certificazione anagrafica.


CATEGORIA C “ORTI PER LE ASSOCIAZIONI”
Status soggettivo di associazione (riconosciuta o non riconosciuta), fondazione, cooperativa sociale, organizzazione di volontariato, Onlus ovvero altro ente colletivo costituente un centro autonomo di interessi disciplinato da accordi stipulati dagli associati purchè avente, in ogni caso uno scopo non lucrativo ed operante nell’ambito del comune di Corato da almeno un anno;
Essere iscritti all’Albo delle Associazioni Comunali
Presentare un progetto sociale o ambientale per l’uso dell’orto comunale.


Una quota parte delle aree individuate pari al 20% non sarà soggetta ad affidamento tramite avviso pubblico, e verrà assegnata a soggetti segnalati dall’Ufficio Servizi Sociali del Comune di Corato per problematiche di tipo sociale ed economico.
L’assegnazione della concessione del rimanente 80% degli spazi identificati per gli orti sociali, avviene in seguito ad apposito avviso pubblico.
L’avviso pubblico è rivolto alla categoria A nella misura del 20%, alla categoria B nella misura nella misura del 30% e alla categoria C nella misura del 50% delle aree oggetto di concessione.
In caso di non utilizzo di parte della quota destinata alle associazioni, detta quota verrà assegnata alle famiglie. Parimenti in caso di non utilizzo da parte delle famiglie, una quota maggiore potrà essere destinata alle associazioni.
Il Comune si riserva di non assegnare alcuni Orti Sociali, in mancanza di richiedenti idonei.
Alla scadenza dei termini dell’Avviso pubblico, qualora le richieste risultassero inferiori al numero dei lotti disponibili, si procederà all’assegnazione degli stessi senza la stesura della graduatoria.
Diversamente si procederà alla formulazione della graduatoria dei richiedenti appartenenti a ciascun nucleo familiare, tenendo conto dei seguenti criteri:
richiedente inoccupato: 10 punti;
richiedente con persona ultrasettantenne nel nucleo familiare: 10 punti;
richiedente con persona disabile nel nucleo: 20 punti;
richiedente con minore a carico:  5 punti per minore;
In caso di parità di punteggio l’assegnazione avverrà secondo il valore ISEE più basso (rilevato dall’allegato modello ISEE ordinario aggiornato).

Per la formulazione della graduatoria delle Associazioni saranno tenuti in considerazione i seguenti criteri:
essere costituiti da almeno 1 anno: 1 punto ad anno;
aver già realizzato iniziative a scopo sociale o ambientale attestabile con atti: 5 punti per ogni iniziativa;

Il richiedente può ricorrere ai sensi del DPR 445/2000, alla dichiarazione sostitutiva di certificazione dei requisiti di cui sopra. E’ fatto salvo il potere di verifica da parte degli Uffici comunali competenti.
I concessionari sono obbligati a sostenere un canone fissato, su base biennale, in misura pari ad € 50,00.

L’Istruttoria delle richieste, in merito all’assegnazione degli orti verrà effettuata dall’Ufficio Servizi Sociali. La graduatoria di assegnazione degli orti, dopo l’approvazione, viene pubblicata all’Albo Pretorio ed ha una validità biennale decorrente dall’approvazione.
La concessione delle Aree ha durata di due anni, l’amministrazione comunale si riserva la facoltà di revocare le assegnazioni in qualsiasi momento, qualora ciò risulti necessario al pubblico interesse.
In caso eventuali decessi dell’assegnatario del nucleo familiare,  rinunce o disdette, dovranno essere presentate tempestivamente e per iscritto in modo da consentire all’Amministrazione comunale di disporre degli orti liberi così disponibili per le nuove assegnazioni.
Per la disciplina di questi ultimi casi si rimanda al Regolamento per la fruizione e la gestione del servizio di utilizzo degli orti di Torre Palomba “Oasi di Orti”.


5.3 Tempi e modalità organizzative
Le attività di Ortoterapia avranno luogo presso i lotti siti a Torre Palomba.
Nel rispetto delle percentuali e dei criteri descritti al precedente art. 3 avverranno le concessioni annuali dei lotti rispettivamente ad anziani, famiglie ed associazioni.
Premettendo che il periodo ideale per coltivare un orto va dalla primavera e prosegue fino alle prime gelate dell’autunno, le attività ortoterapiche seguiranno i cicli naturali, quindi durante tutto l’anno.
Le attività da svolgere consisteranno nel:
Vangare il terreno (con vanga o forcone, scendendo di 20730 centimetri nel terreno, rivoltare tutta la terra dedicata all’orto, eliminando tutte le radici di piante infestanti per evitare che queste ricrescano in primavera , invadendo l’orto, togliendo spazio e sostanze nutritive alle culture; togliere i sassi, in modo da facilitare la lavorazione del suolo in un secondo momento);
Rendere il terreno più friabile (se la terra è troppo argillosa aggiungere un po di sabbia ed arricchirlo di sostanze nutritive con il concime. I letami migliori sono quello equino, bovino e di polli o usare i compost);
Fresatura del terreno (sminuzzamento delle grosse zolle che si sono create con la vangatura. Con piccone e rastrello sgretolare la terra mescolandola bene con iol concime aggiunto, che andrà a fertilizzare lo strato di terra  dove ci saranno le radici delle colture. Rendere la superficie del terreno più uniforme e piana possibile. .Raccogliere tutte le piante infestanti che sono state rimosse dal terreno e gettarle nella compostiera.
Dopo un periodo di messa a riposo
Semina in piena terra o in semenzaio usando(tecnica a spaglio per ortaggi da taglio quali cicoria, lattuga o quelli di radice come carote, ravanelli; tecnica della semina a file o a postarelle).

Per prevenire l’insorgere di malattie fungine, l’irrogazione degli gli orti avverrà mediante un sistema di irrogazione a goccia installato su ogni lotto. Si tratta di un sistema che combatte gli sprechi, evitando pericolosi ristagni idrici. Il sistema di irrogazione a goccia gode di un sistema a timer così da pianificare quando e quanta acqua dovrà essere irrogata; in tal modo l’unica manutenzione da fare all’orto sarà quella inerente alle erbacce.
Potrà essere anche utilizzata l’acqua piovana da raccogliere in appositi contenitori.
Gli ortaggi da piantare dipenderanno molto dal periodo dell’anno, ed in fase di semina bisognerà tener presente le norme del calendario delle semine, nel quale sono date una serie di utili indicazioni per scegliere il periodo migliore per la semina degli ortaggi.
Nell’ambito di ogni lotto, si effettuerà la fornitura di 1 Kit per la realizzazione di un orto. Il  Kit de quo, deve avere le seguenti caratteristiche minime :
Guanti, attrezzi per la coltivazione non motorizzati (Vanga, zappa, pala, forcone, rastrello, sarchiello, trapiantatoio, piccone, carriola, forbici, annaffiatoio, sgorbia, falcetti, trituratore, soffiatore) buste;
semi di 4 specie per la realizzazione di due cicli;
manuale d’uso o opuscolo descrittivo delle attività da svolgere.
La Torre, previa concessione edilizia, verrà adibita come ricovero attrezzi collettivi e deposito di materiali. All’interno della Torre, inoltre, saranno collocati n. 66 armadietti per deposito ed inoltre verrà posta una bacheca per gli avvisi, ove saranno affisse anche le graduatorie dei richiedenti le assegnazione dei lotti.
I locali, gli arredi, il materiale e le attrezzature correlate alla gestione del servizio, vengono concessi nello stato di fatto e di diritto in cui si trovano al momento della consegna all’affidataria. Della consegna viene redatto apposito verbale controfirmato dalle parti.
L’aggiudicatario è tenuto a provvedere alla manutenzione del materiale e delle attrezzature, della strumentazione e degli arredi e/o alla loro sostituzione ed integrazione affinchè la dotazione complessiva sia idonea a garantire un adeguato svolgimento del servizio. L’aggiudicatario è responsabile del buon uso dei locali, materiale, delle attrezzature e degli arredi messi a disposizione dall’Amministrazione. La stessa s’impegnerà a restituire i beni nelle medesime condizioni in cui sono stati consegnati, salve il normale deterioramento derivante dall’uso. La riconsegna dovrà risultare da apposito verbale redatto con le stesse modalità della consegna.

L’amministrazione Comunale di Corato si impegna a sostenere le spese per le utenze e le attività di divulgazione delle attività messe in campo dall’appalto, oltre a garantire le eventuali spese si manutenzione straordinaria degli immobili presso i quali saranno poste in essere le attività del servizio appaltato.

5.4. Operatori
Il servizio di ortoterapia sarà improntato ad un approccio multidisciplinare, ovvero la partecipazione e collaborazione di differenti professionalità affinché il soggetto beneficiario possa trarre i massimi benefici possibili e segua un iter progettato e strutturato appositamente per le sue specifiche esigenze.
Il modello, operativo, infatti sarà improntato al lavoro di equipe costituita almeno dalle seguenti figure professionali:
Conduttore/Accompagnatore, operatore specializzato, in possesso del diploma di perito agrario, in alternativa, qualifica professionale di floricoltore vivaista o giardiniere, acquisita mediante corso di formazione professionale riconosciuto, o comprovata esperienza professionale mediante 5 anni di esperienza nel settore;
Coordinatore del servizio, in possesso dei titoli di studio previsti art. 46 del Reg. Regionale n. 4/2007 e s.m.i, con compiti di supervisione tecnico-organizzativa . Al coordinatore spettano attività di vigilanza sul regolare svolgimento delle attività e di referente unico per la stazione appaltante. In particolare dovrà inviare trimestralmente al Comune di Corato relazione relativa all’andamento del servizio, proponendo anche innovazioni qualitativamente migliorative.


Art.6
ONERI A CARICO DELLA STAZIONE APPALTANTE
La Stazione appaltante s'impegna: a comunicare all’affidataria i nominativi degli utenti da avviare al servizio e tutte le informazioni utili per l'inclusione.
Monitoraggio e verifica del conseguimento degli obiettivi progettuali.



ART.7
OBBLIGHI ED ONERI A CARICO DELL’AGGIUDICATARIO
Sono posti a carico dell’aggiudicataria i seguenti obblighi:
a) impiegare tutto il personale occorrente per una corretta gestione del servizio ed in conformità di quanto previsto nel presente capitolato;
b) individuare un Referente tecnico-organizzativo incaricato di tenere i rapporti con gli operatori della Stazione Appaltante;
c) entro 15 giorni dalla comunicazione di aggiudicazione definitiva della gara, la cooperativa aggiudicatrice dovrà inviare al Comune di Corato i nominativi del personale da impegnare con specifica qualifica, i relativi curricula ed i contratti individuali stipulati dando assicurazione della regolarità dei singoli rapporti di lavoro secondo le vigenti disposizioni di legge e nel rispetto del Regolamento Regionale n.31/2009 “L.R. n.28/2006- Disciplina in materia di contrasto al lavoro non regolare”; e dei versamenti assicurativi e previdenziali (INPS,INAIL) mediante certificazione rilasciata dagli Istituti Previdenziali ed Assicurativi;
d) applicare al personale impiegato, un trattamento contrattuale, normativo e retributivo non inferiore a quello dovuto in base ai contratti collettivi nazionali  di lavoro; assolvendo, altresì tutti i conseguenti oneri previdenziali, assicurativi e similari;
e) non sostituire i dipendenti inizialmente impiegati nel Servizio, senza preventiva comunicazione all’Amministrazione comunale, formale e motivata;
f) garantire la stabilità dell’èquipe di operatori limitando il turn-over al fine di garantire la migliore qualità della prestazione, la continuità nel servizio, e favorire il miglior rapporto relazionale;
g) informare tutto il personale delle misure di sicurezza da adottare per lo svolgimento del servizio, secondo le prescrizioni del D.P.R. 547/95 e successive modifiche ed integrazioni;
h) garantire il rispetto del D. Lgs 81/08 e successive modifiche ed integrazioni, in materia di sicurezza e protezione dei lavoratori;
i) mettere a conoscenza il proprio personale delle modalità di svolgimento del Servizio risultanti dal presente capitolato, anche mediante consegna di copia dei relativi atti;
j) mantenere riservati e non divulgare a terzi estranei i documenti e i dati di cui verrà a conoscenza nell’esecuzione del contratto, non deve impiegare i medesimi in modo diverso da quello occorrente per realizzare l’attività contemplata o la cui divulgazione non sia precedentemente autorizzata dalla stazione appaltante;
k) garantire l’osservanza del Codice in materia di protezione dei dati personali, D.Lgs.196/03 e successive modificazioni ed integrazioni, indicando il responsabile della protezione dei dati personali;
l) segnalare tempestivamente tutti i problemi emersi nella gestione del Servizio.

L’affidataria si impegna inoltre a:
assumere a proprio carico le spese connesse con gli spostamenti degli operatori laddove tali spostamenti richiedano l’utilizzo di autoveicolo;
individuare ed utilizzare, in stretta collaborazione con il Comune di Corato strumenti per la valutazione dell’organizzazione interna e dell’efficacia degli interventi ,messi in atto;
garantire la partecipazione degli operatori del servizio agli incontri di coordinamento e verifica previsti;
favorire e sostenere la partecipazione attiva degli utenti, in forma singola e/o attraverso le loro associazioni di rappresentanza e tutela;
somministrare, secondo la tempistica concordata con il Responsabile del Settore Servizi Sociali, le schede di valutazione della soddisfazione degli utenti e delle famiglie. Tale documentazione verrà allegata alla relazione conclusiva.


Art. 8
RENDICONTAZIONE E RELAZIONI PERIODICHE
La stazione appaltante, tramite il proprio referente tecnico-organizzativo, trimestralmente, dovrà redigere un rendiconto sulle attività svolte in tale arco temporale. Dovrà, inoltre, a conclusione del contratto, predisporre una relazione sull’attività complessiva svolta che descriva i risultati conseguiti, con le indicazioni sui possibili sviluppi. Ulteriori relazioni potranno essere richieste dalla stazione appaltante al referente tecnico-amministrativo, in merito ai singoli casi.


ART. 9
PRESA VISIONE DEI LUOGHI, CONSEGNA DELLE SEDI DI SVOLGIMENTO DELLE
ATTIVITA’, IMPEGNI DELL’AMMINISTARZIONE AGGIUDICATRICE
Per la gestione del servizio oggetto dell’appalto, l’amministrazione aggiudicatrice concede all’impresa aggiudicataria l’uso di Torre Palomba, torre in corso di ristrutturazione ed adeguamneto statico e di n. 66 lotti di circa 42 mq ognuno, esistenti nella zona circostante e nelle aree comprese in un raggio di circa 500mq dalla Torre.
I locali, gli arredi, il materiali e le attrezzature correlate alla gestione del servizio, vengono concessi nello stato di fatto e di diritto in cui si trovano al momento della consegna all’affidataria. Della consegna viene redatto apposito verbale controfirmato dalle parti.
L’aggiudicatario è tenuto a provvedere alla manutenzione del materiale e delle attrezzature, della strumentazione e degli arredi e/o alla loro sostituzione ed integrazione affinché la dotazione complessiva sia idonea a garantire un adeguato svolgimento del servizio garantendone la continuità, la sicurezza e la conformità alle normative vigenti. L’aggiudicatario è responsabile del buon uso dei locali, del materiale, delle attrezzature e degli arredi messi a disposizione dall’Amministrazione.
La stessa s’impegna a restituire i beni nelle medesime condizioni in cui sono stati consegnati, salvo il normale deterioramento derivante dall’uso. La riconsegna dovrà risultare da apposito verbale redatto con le stesse modalità della consegna. Gli eventuali danni ai beni immobili e mobili e gli eventuali ammanchi di beni mobili dovranno essere riparati o reintegrati entro un termine che sarà fissato dal verbale. Trascorso inutilmente il termine l’amministrazione appaltante avrà diritto di rivalersi sulla cauzione per un importo pari al costo del ripristino dei beni danneggiati, laddove possibile, o di mercato per quelli mancanti e per i beni non riparabili.
L’aggiudicatario deve dare informazioni al Comune di Corato di qualsiasi attrezzatura, materiale, strumentazione integrativa della dotazione assegnata per lo svolgimento dei servizi oggetto di appalto, sia in aggiunta di quelle presenti che in sostituzione. Alla fine dell’affidamento le attrezzature e la strumentazione sostituite resteranno al Comune di Corato, mentre quelle inserite ex novo verranno recuperate dall’aggiudicatario.
L’amministrazione si impegna altresì a:
- sostenere le spese per le utenze e le attività d’informazione e divulgazione delle attività messe in campo con l’appalto, oltre a garantire le eventuali spese di manutenzione straordinaria degli immobili presso i quali saranno poste in essere le attività del servizio appaltato.


Art. 10
COMPENSI E MODALITA’ DI PAGAMENTO
Per la gestione del servizio sarà corrisposto all’aggiudicataria il corrispettivo derivante dal ribasso sul prezzo a base d’asta proposto dall’aggiudicatario in sede di gara.
Il corrispettivo dovuto comprende il costo del personale impiegato nonché ogni altro onere inerente l’attività in essere. Con tale corrispettivo l’aggiudicatario s’intende pertanto compensata di qualsiasi suo avere inerente, connesso o conseguente i servizi medesimi, senza alcun diritto a nuovi o maggiori compensi.
Il pagamento del corrispettivo è subordinato alla formale stipula del contratto ed avverrà a seguito di presentazione di regolare fattura mensile. Alla fattura dovrà essere allegata una relazione di servizio, nonché la copia dei fogli firma degli operatori attestanti le prestazioni effettuate, debitamente firmata dal coordinatore del servizio.
La liquidazione della fattura avverrà entro 30 giorni dalla data di presentazione della stessa, fatto salvo eventuale maggior termine necessario per la verifica della regolarità della prestazione e della regolarità contributiva (DURC).
L'irregolarità del DURC comporta la sospensione del pagamento della fattura. Si applicano, in ogni caso, gli artt. 4 e 5 del DPR 207/2010 in materia di intervento sostitutivo della stazione appaltante in caso di inadempienza contributiva e retributiva dell’appaltatore e degli eventuali subappaltatori.
Ai sensi dell'art. 3 della Legge n. 136/2010 tutti i movimenti finanziari relativi al presente appalto dovranno essere registrati sui conti correnti dedicati anche in via non esclusiva e, salvo quanto previsto al comma 3 dell'art. 3 della Legge n. 136/2010, dovranno essere effettuati esclusivamente tramite lo strumento del bonifico bancario o postale o con strumenti diversi purché idonei a garantire la piena tracciabilità delle operazioni.

Art. 11 
CAUZIONE DEFINITIVA

La cauzione definitiva dovrà essere prestata dall’aggiudicataria al momento della stipula
del contratto mediante fideiussione bancaria o polizza assicurativa.
La garanzia potrà essere prestata mediante fideiussione bancaria, assicurativa o rilasciata da un’ intermediario finanziario iscritto nell’elenco speciale di cui all’art. 107 del Decreto Legislativo 1 settembre 1993, n. 385 e dovrà prevedere espressamente la rinuncia al beneficio della preventiva escussione del debitore principale, la rinuncia all’eccezione di cui all’art. 1957, comma 2, del codice civile e l’operatività della garanzia entro 15 (quindici giorni) a semplice richiesta scritta dell'amministrazione comunale.
Tale cauzione sarà svincolata solo decorsi tre mesi la conclusione del rapporto previa verifica tecnica del corretto funzionamento della struttura assegnata.
La mancata costituzione della cauzione definitiva determina la decadenza dell’offerente dall’aggiudicazione.
La fideiussione bancaria o assicurativa dovrà recare espressa clausola di rinuncia al beneficio della preventiva escussione del debitore principale e di svincolo esclusivamente a seguito di dichiarazione liberatoria dell’amministrazione appaltante, da rilasciarsi solo decorsi tre mesi dalla cessazione del contratto e previa definizione di tutte le ragioni di debito e credito, oltre che di eventuali altre pendenze.
La cauzione definitiva costituirà la garanzia: dell'esatto adempimento degli obblighi contrattuali; del risarcimento dei danni provocati dalla ditta appaltatrice e dal personale da essa impiegato; dei rimborsi di somme che l’Amministrazione dovesse effettuare per fatto colpevole della ditta appaltatrice e del personale da essa impiegato.
Nell’ipotesi in cui l’Amministrazione comunale abbia dovuto avvalersi in tutto o in parte della cauzione, l’aggiudicatario è obbligato alla reintegrazione della stessa fino alla percentuale del 10% dell’importo contrattuale.
E’ fatto comunque salvo il diritto al risarcimento del maggior danno eventualmente patito dall’Amministrazione comunale.
L’Amministrazione comunale è tenuta allo svincolo della cauzione all’aggiudicatario, dopo la liquidazione dell’ultima fattura relativa al servizio di cui al presente appalto.
La mancata costituzione della cauzione definitiva determina la decadenza dell’offerente dall’aggiudicazione.

Art.12
PENALI

Ogni inadempienza rilevata ad obblighi derivati dall’aggiudicataria, comporterà l’applicazione delle seguenti penali:
a) per mancata esecuzione delle attività programmate o di quelle previste dal Capitolato o nell’offerta, entro i termini di esecuzione richiesti, verrà applicata una penale di euro 500,00 per ogni episodio verificatosi;
b) per l’inosservanza delle prescrizioni relative alla sicurezza previste dalla vigente normativa, e per quanto di sua competenza, verrà applicata una penale di euro 200,00, fatte salve le responsabilità penali e le sanzioni amministrative che potranno essere comminate dai competenti organismi di controllo;
c) comportamenti caratterizzati da imperizia nei confronti dei beneficiari : euro 250,00;
L ‘Amministrazione Comunale provvederà al recupero delle penalità mediante detrazione sui corrispettivi dovuti per le prestazioni rese dall’aggiudicataria, previa apposita e formale contestazione.

Art.13
RISOLUZIONE DEL CONTRATTO

L’Amministrazione si riserva la facoltà di risolvere immediatamente il contratto, ai sensi e per gli effetti dell'articolo 1456 C.C., a tutto danno e rischio del contraente, qualora quest’ultimo si renda colpevole di gravi inadempienze, in particolare:
- frode nell’esecuzione del servizio;
- subappalto e cessione anche parziale del contratto;
- inosservanza delle leggi in materia di lavoro e sicurezza del lavoro;
- abbandono del servizio senza giustificato motivo;
- ripetute violazioni degli orari concordati o effettuazione del servizio fuori dei tempi convenuti o inadempienze che comportino disservizi per l’Amministrazione;
- danneggiamento volontario di cose appartenenti all’amministrazione;
- ritardo nell’avvio dei servizi;
- manifesta incapacità nell’esecuzione dei servizi appaltati;
- sospensione dei servizi da parte della ditta aggiudicatrice senza giustificato motivo;
- mancata reintegrazione del deposito cauzionale;
- mancato rispetto delle condizioni minimali richieste dal presente capitolato;
- mancata attuazione o difformità delle attività presentate con l’offerta tecnica (comprese le
migliorie);
- fallimento, messa in liquidazione o apertura di altra procedura concorsuale.
Qualora si addivenga alla risoluzione del contratto per le motivazioni sopra riportate, l’aggiudicatario, oltre all’immediata perdita della cauzione a titolo di penale, sarà tenuto al rigoroso risarcimento di tutti i danni diretti e indiretti e alla corresponsione delle maggiori spese che l’Amministrazione dovrà sostenere e per il rimanente periodo contrattuale.
L’Amministrazione comunica all’aggiudicatario la volontà di risoluzione del contratto mediante posta elettronica certificata o raccomandata A.R. indicando la data entro la quale la risoluzione produrrà i suoi effetti.


ART. 14
RECESSO
L’operatore economico aggiudicatario è tenuto all’accettazione in qualsiasi momento del recesso unilaterale del contratto, salvo l’obbligo del preavviso di almeno 15 (quindici) giorni, qualora l’Amministrazione intenda provvedere diversamente in merito all’esecuzione, totale o parziale dei servizi.
L’aggiudicatario può richiedere il recesso in caso d’impossibilità ad eseguire i servizi per causa non imputabile alla stesso secondo le disposizioni del codice civile.
L’Amministrazione si riserva la facoltà di recedere dal contratto, ai sensi dell’art. 1671 del C.C., in qualunque tempo e fino al termine del servizio.
Tale facoltà è esercitata per iscritto mediante invio di apposita comunicazione a mezzo di raccomandata R.R. Il recesso non può avere effetto prima che siano decorsi 15 giorni dal ricevimento di detta comunicazione.
In tal caso l’Amministrazione si obbliga a pagare all’appaltatore un’indennità corrispondente a quanto segue:
- prestazioni già eseguite dall’appaltatore al momento in cui viene comunicato l’atto di recesso, così come attestate dal verbale di verifica redatto dall’Amministrazione;
- spese sostenute dall’appaltatore;
- un decimo dell’importo del servizio non eseguito calcolato sulla differenza tra l’importo dei 4/5 del prezzo contrattuale e l’ammontare netto delle prestazioni eseguite.

ART.15
SUBAPPALTO-CESSIONE DEL CONTRATTO
Non è ammesso subappalto. E’ vietata la cessione di tutto o parte del contratto, a pena di nullità, salvo quanto previsto dall’art. 116 del D.Lgs 163 del 2006 e s.m.i. Nel caso in cui l’aggiudicatario venga incorporato in altra azienda, nel caso di cessione d’azienda o di ramo d’azienda e/o negli altri casi in cui sia oggetto di atti di trasformazione a seguito dei quali perda la propria identità giuridica, sarà facoltà dell’Amministrazione risolvere il contratto qualora si verifichi l’incapacità del nuovo soggetto di fare fronte adeguatamente al servizio con le modalità dell’aggiudicatario originale.



Art. 16
RESPONSABILITA’ PER DANNI
La Stazione Appaltante è esonerata da ogni responsabilità per danni, infortuni o altro, che dovessero accadere al personale dell’affidatario per qualsiasi causa nell’esecuzione del Servizio, intendendosi, al riguardo, che ogni eventuale onere è già compreso nel corrispettivo del contratto.
Ogni responsabilità per danni di qualsiasi genere ed entità che comunque dovessero derivare a persone o a cose, causati dal personale dipendente dal soggetto gestore nell’esercizio dell’appalto, deve intendersi, senza riserve ed eccezioni, interamente a carico dell’affidatario.
L’affidatario si obbliga a stipulare, a tal fine, idonea assicurazione, sollevando la Stazione Appaltante da qualsiasi controversia che al riguardo dovesse insorgere. Di detta assicurazione dovrà essere consegnata copia alla stipula del contratto.
In caso di danni arrecati a terzi, l’appaltatore è comunque obbligato a darne immediata notizia alla Stazione Appaltante, fornendo per iscritto dettagliati particolari.
In ordine agli adempimenti previdenziali ed assicurativi, la Stazione Appaltante si riserva la facoltà di verificare presso gli uffici competenti, la regolarità dei versamenti periodici relativamente ai dipendenti impiegati nel servizio.
La ditta aggiudicataria deve adottare tutte le precauzioni idonee a prevenire infortuni e ad assumere tutte le cautele per assicurare e salvaguardare l’incolumità del personale addetto alle prestazioni e attività oggetto dell’appalto, sollevando in ogni caso l’Ente gestore da ogni responsabilità.


ART. 17
TUTELA DELLA PRIVACY
L’impresa aggiudicataria è tenuta al rispetto della normativa sulla riservatezza dei dati di terzi di cui al D. Lgs. 30/06/2003 n. 196 e successive modifiche e integrazioni. In particolare, l’impresa aggiudicatrice, con la sottoscrizione del contratto, si impegna a non utilizzare a fini propri o comunque non connessi con l’espletamento dell’appalto, i dati personali venuti in suo possesso nel corso dell’esecuzione del contratto.

ART. 18
SPESE, IMPOSTE E TASSE
Tutte le spese, imposte e tasse inerenti al contratto, saranno a carico dell’operatore economico aggiudicatario. Per quanto riguarda l'I.V.A. si fa espresso rinvio alle disposizioni di legge in materia.

ART. 19
FORO COMPETENTE
Tutte le controversie che dovessero insorgere in dipendenza del presente Capitolato e del conseguente Contratto sono devolute all’autorità giudiziaria competente.


ART.21
RINVIO
Per tutto quanto non espressamente previsto nel presente Capitolato si rimanda alle disposizioni in materia contenute nelle norme di legge e regolamenti vigenti per tempo.

ART. 22
CLAUSOLE CONTRATTUALI RELATIVE AL PROTOCOLLO DI LEGALITÀ

	L’aggiudicatario dichiara di essere a conoscenza di tutte le norme pattizie di cui al protocollo di legalità, sottoscritto nell’anno 2012 presso la Prefettura di Bari tra l’altro consultabile al sito del Comune e della Prefettura e che qui si intendono integralmente riportate e di accettarne incondizionatamente il contenuto e gli effetti.
	L’aggiudicatario si impegna a comunicare alla stazione appaltante l’elenco delle imprese coinvolte nel piano di affidamento con riguardo alle forniture ed ai servizi di cui gli artt. 2 e 3 nonché ogni eventuale variazione successivamente intervenuta per qualsiasi motivo.
	Si impegna, altresì,  a denunciare immediatamente alle Forze di Polizia o all’Autorità Giudiziaria ogni illecita richiesta di denaro, prestazione o altra utilità ovvero offerta di protezione nei confronti dell’imprenditore, degli eventuali componenti la compagine sociale o dei rispettivi familiari (richiesta di tangenti, pressioni per indirizzare l’assunzione di personale o l’affidamento di lavorazioni, forniture o servizi a determinate imprese, danneggiamenti, furti di beni personali o di cantiere).
	L’aggiudicatario si impegna a segnalare alla Prefettura l’avvenuta formalizzazione della denuncia di cui alla precedente clausola 3 e ciò al fine di consentire, nell’immediato, eventuali iniziative di competenza.

	L’aggiudicatario dichiara di conoscere e di accettare la clausola risolutiva espressa che prevede la risoluzione immediata ed automatica del contratto, ovvero la revoca dell’autorizzazione al subappalto o subcontratto, qualora dovessero essere comunicate dalla Prefettura, successivamente alla stipula del contratto o subcontratto, informazioni interdittive analoghe a quelle di cui aIl’art. 10 del D.P.R. 252/98 e s.m. e i., ovvero la sussistenza di ipotesi di collegamento formale e/o sostanziale o di accordi con altre imprese partecipanti alle procedure concorsuali d’interesse. Qualora il contratto sia stato stipulato nelle more dell’acquisizione delle informazioni del Prefetto, sarà applicata a carico dell’impresa, oggetto dell’informativa interdittiva successiva, anche una penale nella misura del 10% deI valore del contratto ovvero, qualora lo stesso non sia determinato o determinabile, una penale pari al valore delle prestazioni al momento eseguite: le predette penali saranno applicate mediante automatica detrazione. da parte della stazione appaltante, del relativo importo dalle somme dovute all’impresa in relazione alla prima erogazione utile.
	L’aggiudicatario dichiara di conoscere e di accettare la clausola risolutiva espressa che prevede la risoluzione immediata ed automatica del contratto ovvero la revoca dell’autorizzazione al subappalto o subcontratto. in caso di grave e reiterato inadempimento delle disposizioni in materia di collocamento. igiene e sicurezza sul lavoro anche con riguardo alla nomina del responsabile della sicurezza e della tutela dei lavoratori in materia contrattuale e sindacale.
	L’aggiudicatario dichiara di conoscere e di accettare la clausola risolutiva espressa che prevede la risoluzione immediata ed automatica del contratto ovvero la revoca dell’autorizzazione al subappalto o al subcontratto nonché l’applicazione delle sanzioni amministrative pecuniarie di cui alla legge 136/2010 e successi modificazioni qualora venga effettuata una movimentazione finanziaria (in entrata o in uscita) senza avvalersi degli intermediari e dei conti dedicati di cui all’art.3 della legge citata. La sottoscritta impresa dichiara di conoscere ed accettare l’obbligo di effettuare gli incassi e i pagamenti, relativi ai contratti di cui al presente Protocollo, attraverso conti dedicati accesi presso un intermediario autorizzato tramite bonifico bancario o postale, ovvero con altri strumenti di paga idonei a consentire la piena tracciabilità delle operazioni, il cui mancato utilizzo determina la risoluzione di diritto del contratto: in caso di violazione di tale obbligo, senza giustificato motivo, sarà applicata una penale nella misura del 10% del valore di ogni singola movimentazione finanziaria cui la violazione si riferisce, traendo automaticamente l’importo dalle somme dovute in relazione alla prima erogazione utile.
	L’aggiudicatario dichiara di essere a conoscenza che, aggiudicatosi l’appalto, è tenuto prima dell’inizio dei lavori a comunicare le generalità dell’amministratore, del direttore tecnico attuali e di quelli che si sono succeduti negli ultimi tre anni.


								Il Dirigente Settore Lavori Pubblici
									ing. Giuseppe Amoese





























