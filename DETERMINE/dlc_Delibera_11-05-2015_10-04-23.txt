N. 28 d’ordine 

COMUNE DI CORATO
____________

ORIGINALE DELLA DELIBERAZIONE DI CONSIGLIO COMUNALE 

SEDUTA DEL  07/05/2015  DI  SECONDA  CONVOCAZIONE


OGGETTO: REGOLAMENTO PER LA FRUIZIONE E GESTIONE DEL SERVIZIO DI UTILIZZO DEGLI ORTI DI TORRE PALOMBA "OASI DI ORTI". APPROVAZIONE.


L’anno duemilaquindici il giorno sette del mese di  maggio, con prosieguo di seduta nella Sala Consiliare della Sede Comunale, si è riunito il Consiglio Comunale in seduta pubblica, previa trasmissione degli avvisi per le ore 18:00 dello stesso giorno, per discutere gli argomenti iscritti all’ordine del giorno in 2^ convocazione prot. n. 15634 del 30.04.2015 e all’ordine del giorno aggiuntivo, prot. n. 16174 del 05.05.2015,  indicato nei medesimi avvisi:

Risultano presenti i Signori Consiglieri  di seguito elencati:

   COGNOME E NOME


    COGNOME E NOME

MAZZILLI MASSIMO
SI
LOIZZO PAOLO

AMORESE ANGELO
SI
MALDERA FILOMENA
SI
BOVINO VITO
SI
MALDERA SAVINO
SI
BUCCI LEONARDO
SI
MARCONE ROSALBA
SI
BUCCI RENATO
SI
MAZZONE VALERIA

CAPUTO FRANCESCO
SI
POMODORO PASQUALE
SI
DE BENEDITTIS DANIELE
SI
MUSCI LUIGI
SI
DIAFERIA GABRIELE
SI
ROSELLI GIUSEPPE
SI
D'INTRONO GIUSEPPE
SI
SALERNO IGNAZIO
SI
DI TRIA GIUSEPPE
SI
TEDESCHI SERGIO
SI
FIORE CATALDO
SI
VALENTE GRAZIELLA
SI
LABIANCA VINCENZO
SI
VENTURA FABRIZIO
SI
LOIODICE TOMMASO
SI




PRESENTI  N. 23	    	                                     ASSENTI  N. 2

Presiede il Presidente del Consiglio Ignazio Salerno 
Assiste il Segretario Generale Dott. Luigi D'Introno 

	Essendo i presenti nel numero di 23 in seconda convocazione, l’Assemblea è legale a mente dell’art. 19 del vigente Statuto Comunale.

SEDUTA PUBBLICA

Argomento iscritto al n. 2 dell’ordine del giorno aggiuntivo –

Assessori presenti:	Scaringella Francesco, Malcangi Matteo, Mintrone Adele,
                                   Musto Anita.

Il Presidente introduce l’argomento al punto 2 dell’ordine del giorno aggiuntivo ad oggetto:
“Regolamento per la fruizione e gestione del servizio di utilizzo degli orti di Torre Palomba “Oasi di Orti”. Approvazione”.

Indi, viene ceduta la parola al Presidente della IV Commissione, Cons. Amorese Angelo, il quale relaziona in merito all’argomento. Riferisce che per stilare questo Regolamento è stato svolto un lavoro congiunto dalla IV e V Commissione. Il progetto prevede l’indirizzo dell’orto-terapia che consiste nell’opportunità di aiuto da dare alle persone meno fortunate o con problemi di handicap cedendo in gestione piccoli appezzamenti di terra nel sito di Torre Palomba. Il Regolamento prevede la suddivisione degli aventi diritto in tre fasce: anziani, famiglie e associazioni. Ringrazia, poi, l’Assessore Mintrone per la sua collaborazione.

Chiedono ed ottengono la parola i Consiglieri Loiodice, Tedeschi, Maldera Filomena, Marcone, Bovino, Ventura. 

	Il Consigliere Loiodice sostiene che quello degli Orti Sociali, oltre ad essere un progetto su cui tutte la Amministrazioni dovrebbero investire per delle finalità sociali, deve essere visto anche come quell’anello di congiunzione tra il vissuto urbano, il vissuto consolidato urbanisticamente e la campagna. Gli orti sociali sono anche quelle zone che predispongono culturalmente le persone ad un approccio diverso con la natura e la campagna. Lamenta il fatto che da questo progetto vede escluse le scuole. Suggerisce delle variazioni ad alcuni articoli del Regolamento, infatti propone all’articolo 7, lettera p) di citare le normative vigenti ministeriali e regionali; all’articolo 3, nella categoria A), orti per anziani, dove si parla di coltivare personalmente l’orto, di eliminare il personalmente in quanto limitativo per l’anziano nell’attività che andrebbe a svolgere. L’altro punto che porta all’attenzione è quello del canone previsto da versare di cinquanta euro, identico sia per i singoli che per le associazioni.
	Il Consigliere Loiodice prosegue preannunciando, da parte del suo gruppo, il voto favorevole articolo per articolo e preannuncia l’astensione per quegli articoli che non vengono condivisi.
	
	Si dà atto che entra in aula l’Assessore Perrone e si allontana il Consigliere Bucci Renato.

	Chiede la parola il Consigliere Maldera Filomena che, in risposta al Consigliere Loiodice, spiega che queste problematiche sono state già affrontate nelle sedute di Commissione. Chiarisce che il punto dove viene citato di far coltivare l’orto “personalmente” serve a dare la possibilità alla persona bisognosa o con problemi di natura psicologica o di tossicodipendenza di godere questo luogo e far sì che lo aiuti a vivere “meglio”. Per quanto riguarda le scuole, il progetto non prevede la partecipazione delle stesse però la terza categoria, che è quella delle associazioni, può partecipare con un progetto nel quale potrebbe prendere parte anche una classe o un istituto. Per ciò che riguarda l’importo di cinquanta euro, questo è riferito ad un biennio oltre al fatto che verrebbero affidate a queste persone delle attrezzature.

	Viene ceduta la parola al Dirigente del Settore Lavori Pubblici, Ingegner Giuseppe Amorese, che dà risposte chiarificatrici ai dubbi emersi relativamente a questo Regolamento. Porta a conoscenza che trattasi di un progetto finanziato attraverso il GAL che prevede un intervento strutturale di recupero di un bene in un contesto di recupero dell’intera ruralità del nostro territorio ed una parte è destinata alla realizzazione di orti urbani per l’ortoterapia.

	Interviene il Sindaco in risposta al Consigliere Marcone motivando l’urgenza di questo provvedimento.

	Gli interventi sono integralmente riportati nell’allegato resoconto stenografico che costituisce parte integrante e sostanziale del presente atto.

	A questo punto, il Presidente pone in votazione articolo per articolo la proposta di regolamento agli atti del C.C..
	
	Si procede alla verifica, mediante sistema elettronico da parte del Segretario, dei Consiglieri presenti confermata nel numero di 22  ed eseguita la votazione si ottiene il seguente risultato:

Articolo 1		n. 22 	voti favorevoli	(unanimità)
Articolo 2		n. 22 	voti favorevoli		“
Articolo 3		n. 19 	voti favorevoli		
				      3 	astenuti (Consiglieri Bovino, Loiodice, Marcone)
Articolo 4		n. 22 	voti favorevoli	(unanimità)
Articolo 5		n. 22 	voti favorevoli		“
Articolo 6		n. 22 	voti favorevoli		“
Articolo 7		n. 22 	voti favorevoli		“
Articolo 8		n. 22 	voti favorevoli		“
Articolo 9		n. 22 	voti favorevoli		“
	

Il Segretario, prima di procedere alla votazione del Regolamento nella sua interezza, rilegge il titolo preciso dello stesso:

Regolamento per l’assegnazione e l’utilizzo degli orti di Torre Palomba – “Oasi di Orti”.

Indi, procede alla votazione del Regolamento nella sua interezza che viene approvato all’unanimità dai n. 22 Consiglieri presenti e votanti.


	In  base a tale risultato, il C.C.  adotta la seguente deliberazione:


IL CONSIGLIO COMUNALE

Premesso che:

-   con determinazione dirigenziale n. 137 del 09.10.2014, Settore Lavori Pubblici e n. 	846/2014 veniva approvato il progetto esecutivo redatto dall’U.T.C. dei lavori di 	ristrutturazione e adeguamento statico della Torre Palomba da destinare   a servizi di utilità 	sociale, ubicata nella zona residenziale di Corato dell’importo di €. 670,000,00;

-   tale progetto veniva candidato al Bando GAL “ Le città di Castel del Monte SCARL” del 	Programma di Sviluppo Rurale della Regione Puglia;

Il  progetto è stato finanziato per €. 331.953,75 con il Programma di Sviluppo Rurale della Regione Puglia 2007-2013 Asse III “Servizi essenziali per l’economia e le popolazioni rurali – Azione 1b “Servizi di utilità sociale a carattere innovativo, riguardanti l’integrazione e l’inclusione sociale” e per la restante parte con fondi comunali;

il progetto  riguarda la realizzazione di un intervento finalizzato alla realizzazione di servizi di utilità sociale, a carattere innovativo, finalizzati all’integrazione e l’inclusione sociale soprattutto per le persone anziane e disabili, attraverso l’erogazione di prestazioni di terapia assistita. Nello specifico è prevista la ristrutturazione della Torre Palomba, sia da un punto di vista strutturale, sia da un punto di vista funzionale, ricavando ambienti utilizzabili per le finalità del progetto. E’ prevista la sistemazione delle aree circostanti la Torre con la creazione di n. 66 lotti di terreno della singola superficie di mq. 42 circa, tendenti a la diffusione della cultura degli orti sul territorio attraverso l’erogazione di prestazioni di terapia assistita (horticultural therapy, aeroterapia ecc.);

a seguito di parere favorevole con prescrizioni espresso dalla Soprintendenza per i Beni Architettonici della Puglia di Bari, sono state necessarie apportare alcune modifiche al progetto per valorizzare ancora meglio le caratteristiche della ruralità e della conservazione del Bene (vincolato) e pertanto i lotti sono stati ridimensionali a n. 39, garantendo in ogni caso la coerenza con gli obiettivi e mantenendo invariate le finalità del progetto; 

I Settori Servizi Sociali e LL.PP, prendendo a riferimento il protocollo d’intesa del 06.05.2013 tra l’ANCI e Italia Nostra, hanno predisposto la bozza del regolamento per la gestione del servizio degli orti urbani nell’ottica della riqualificazione del bene, favorire la socialità e la partecipazione dei cittadini, favorire la cultura della cura degli spazi verdi attraverso progetti integrati con scuole, associazioni, cooperative sociali e sostenere le iniziative che promuovono le tematiche della terapia assistita;

Visto il parere favorevole di regolarità tecnica espresso sulla proposta della presente Deliberazione, ai sensi dell’art. 49 del Decreto Legislativo n. 267/00 del Dirigente Settore LL.PP. e Settore Servizi Sociali (ad interim);

Visto il parere favorevole del 04.05.2015 delle Commissioni IV e V in seduta congiunta;

Dato atto che il presente provvedimento non comporta impegno di spesa; 

Visto l’esito delle votazioni


						D E L I B E R A


1) APPROVARE per i motivi di cui in premessa, il Regolamento per l’assegnazione e l’utilizzo degli orti di Torre Palomba - “OASI DI ORTI” che si allega al presente provvedimento per farne parte integrante e sostanziale.


^^^^^^

La seduta viene dichiarata sciolta alle ore 21,07.

/mgvaresano


	Del che si è redatto il presente verbale che letto ed approvato viene sottoscritto.

IL PRESIDENTE
IL SEGRETARIO GENERALE
   Ignazio Salerno
   Dott. Luigi D'Introno




	Il sottoscritto Dott. Luigi D'Introno, visti gli atti d’ufficio,


ATTESTA


che la presente deliberazione è stata affissa all’Albo Pretorio di questo Comune per 15 giorni consecutivi a partire dal     (N.    Reg. Pubb.),    giusta relazione del messo comunale;


è divenuta esecutiva il_________________

 


decorsi 10 giorni dalla data di inizio della pubblicazione;





perché dichiarata immediatamente eseguibile;



Dalla Sede Comunale, lì



IL SEGRETARIO GENERALE

   Dott. Luigi D'Introno 


	    


    

    

