REGISTRO GENERALE

N. 1187

DEL 28/09/2015




COMUNE  DI  CORATO


SETTORE IV - LAVORI PUBBLICI

SERVIZIO LAVORI PUBBLICI


ORIGINALE DELLA DETERMINAZIONE



N.232       del 22/09/2015 



OGGETTO: DETERMINAZIONE A CONTRARRE AI SENSI DELL'ART. 192 DEL D.LGS N. 267/2000, PER L'AFFIDAMENTO DELLA GESTIONE DEL SERVIZIO DI UTILITÀ SOCIALE A CARATTERE INNOVATIVO RIGUARDANTE L'INTEGRAZIONE E L'INCLUSIONE SOCIALE ATTRAVERSO L'EROGAZIONE DI PRESTAZIONI DI ORTOTERAPIA DA SVOLGERSI PRESSO LE AREE ESTERNE ALL'EDIFICIO DI TORRE PALOMBA

IL  DIRIGENTE



Visto  l’art. 107  del Decreto Legislativo 18 agosto 2000 n. 267 che attribuisce ai Dirigenti l’esclusiva competenza in ordine alla gestione amministrativa, finanziaria e tecnica e agli sviluppi organizzativi dell’Ente;
Visto che in conformità a quanto disposto dall’art. 50, comma 10, del Decreto Legislativo n. 267/00, con determinazione sindacale. n. 19/2008 del 18 ottobre 2008, con determinazione  sindacale n. 4/12 del 22/10/2012,  con disposizione sindacale prot. n. 28801  del 03/06/2015,  decreto sindacale n.12 del 16/06/2015 e disposizione sindacale n. 30148 del 18/08/2015 sono stati individuati i Dirigenti responsabili dei servizi;
Visto il Decreto del 24/12/2014 – Ministero dell’Interno di differimento al 31/03/2015 del termine per la deliberazione del bilancio di Previsione per l’esercizio finanziario 2015;
Visto, altresì, il Decreto Ministero dell'Interno del 16 marzo 2015 di ulteriore differimento al 31 maggio 2015 del termine per la deliberazione del bilancio di previsione per l'esercizio finanziario 2015;
Visto, altresì, il Decreto del 13 maggio 2015 con il quale il Ministero dell'Interno ha differito al 30 luglio 2015 il termine per la deliberazione del bilancio di previsione per l'esercizio finanziario 2015;
Visto il vigente Decreto Legislativo 18 agosto 2000, n. 267, ed in particolare l’art. 163 (“Esercizio provvisorio e gestione provvisoria”);
Visto lo stanziamento di spesa previsto in bilancio ed attribuito al Settore per la gestione 2014;
Visto il Regolamento di Contabilità approvato con deliberazione del Consiglio Comunale n. 24 del 18 marzo 2002;
Visto lo Statuto dell’Ente;
Visto il Decreto Legislativo 18 agosto 2000, n. 267;
Dato atto che con la sottoscrizione dell’adozione del presente atto il Dirigente ha adempiuto al dispositivo dell’art. 147 bis del D.Lgs. 267/2000;
Dato atto, inoltre, che è stata verificata l’insussistenza dell’obbligo di astensione e di non essere quindi in posizione di conflitto di interesse;

Premesso che con delibera di Giunta Comunale n. 25 del 2 settembre 2013 e n. 30 del 12 settembre 2015 è stato approvato il progetto definitivo dei lavori di ristrutturazione ed adeguamento statico della Torre Palomba da destinare a servizi di utilità sociale candidando l’intervento al bando GAL “LE CITTA’ DI CASTEL DEL MONTE S.C.A.R.L.” del Programma di Sviluppo Rurale della Regione Puglia 2007-2013 a valere sul fondo F.E.A.S.R - ASSE III –Qualità della vita nelle zone rurali e diversificazione dell’economia rurale Misura 321– servizi essenziali per l’economia e le popolazioni rurali.
Il progetto definitivo riguarda la realizzazione di un intervento finalizzato alla realizzazione di servizi di utilità sociale, a carattere innovativo, riguardante l’integrazione e l’inclusione sociale soprattutto per le persone anziane e disabili, attraverso l’erogazione di prestazioni di terapia assistita. Nello specifico è prevista la ristrutturazione della Torre Palomba, sia da un punto di vista strutturale, sia da un punto di vista funzionale ricavando ambienti utilizzabili per le finalità del progetto. E’ prevista, la sistemazione delle aree circostanti la Torre con la creazione n. 66 lotti di terreno della singola superficie di mq. 42 circa finalizzati a favorire la diffusione della cultura degli orti sul territorio attraverso l’erogazione di prestazioni di terapia assistita ( horticultural therapy, aeroterapia ecc. ). E’ prevista, inoltre la sistemazione delle aree circostanti la Torre, e di una serie di aree nella disponibilità della Amministrazione Comunale, tipizzate Fi ricadenti nella zona Cr, e circostanti la Torre stessa e comprese in un raggio di circa 500m. Queste aree, attualmente prive di vegetazione, saranno sistemate prevedendo lotti minimi di terreno autonomi muniti di acqua e di strutture adeguate ad alloggiare l’attrezzatura. All’interno si procederà alla piantumazione di nuove piante ai sensi della legge n. 10/2013. 
In data 9 ottobre 2014 con determina dirigenziale del Settore LL.PP. n. 137 è stato approvato il progetto esecutivo dei lavori di ristrutturazione ed adeguamento statico della Torre Palomba da destinare a servizi di utilità sociale nel cui quadro economico veniva prevista la spesa complessiva di € 40.000,00 per spese di gestione  e cofinanziamento avvio delle attività;

	Con determinazione dirigenziale di questo Settore n.  146 del 21/10/2014 (R.G. n. 896 del 21/10/2014) è stato stabilito di appaltare i lavori mediante gara con procedura aperta, ai sensi dell’art. 3, comma 37, e dell’art. 55, comma 5, del D.lgs 163/2006, con il criterio di aggiudicazione del prezzo più basso determinato mediante 0fferta a prezzi unitari, ai sensi dell’art. 82 comma 2, lett. a) dello stesso D. Lgs 163/2006;

A seguito  gara con procedura aperta, espletata  in data 03/12/2014, con determinazione dirigenziale n.  7 del 14/01/2015 (R.G. n. 27 del 15/01/2015)  i lavori in questione, venivano aggiudicati in favore dell’impresa GE.ST.IM S.r.l. con sede in Andria (BT) in via Giacomo Ceruti n° 56 , con la quale, in data 19 febbraio veniva stipulato il contratto d’appalto;

Che i lavori di che trattasi sono stati ultimati;

	Considerato che bisogna avviare le attività relative all’affidamento della gestione del servizio di utilità sociale a carattere innovativo riguardante l’integrazione e l’inclusione sociale attraverso l’erogazione di prestazioni di “Ortoterapia” così come definito nella proposta di finanziamento avanzata da questo Comune ed approvato dal GAL “Le città di Castel del Monte S.C.R.L. a valere su  “Programma di Sviluppo Rurale della Regione Puglia 2007-2013 Fondo F.E.A.S.R. Asse III Qualità della vita nelle zone rurali e diversificazione dell’economia rurale – Misure 3.2.1 Servizi essenziali per l’economia e le popolazioni rurali “.

	Che con determinazione dirigenziale n. 150 del 03.07.2015, Settore LL.PP. veniva stabilito di procedere all’indizione di due distinte gare, una per la fornitura di attrezzature da utilizzare per la coltivazione degli orti e l’altra per l’affidamento della gestione del servizio di utilità sociale;

	Che la gara per la fornitura delle attrezzatura, espletata sul MEPA, si è conclusa con l’aggiudicazione in favore della società SATCOM S.r.l.

	Che, pertanto, è necessario procedere all’indizione della gara per l’affidamento della gestione del servizio di utilità sociale; 
	Visto l’art. 192 del D. Lgs. 18.08.2000, n. 267 e ss. mm. e ii. che prescrive la necessità di adottare apposita determinazione a contrarre, indicante il fine da perseguire tramite il contratto che si intende concludere, l’oggetto, la forma, le clausole ritenute essenziali, le modalità di scelta del contraente e le ragioni che ne motivano la scelta;
Dato atto che:
Quanto alle finalità, all’oggetto, alle clausole essenziali, si rinvia al Capitolato  Speciale d’Appalto  approvato con il presente provvedimento  e allegato per farne parte integrante e sostanziale;
Quanto alla forma del contratto di servizio, questa si sostanzia nella forma pubblica amministrativa;
Quanto alla individuazione del soggetto a cui affidare la gestione del servizio di utilità sociale a carattere innovativo riguardante l’integrazione e l’inclusione sociale attraverso l’erogazione di prestazioni di “Ortoterapia”, si procederà, ad esperire gara con procedura aperta con il criterio di aggiudicazione dell’offerta economicamente più vantaggiosa ai sensi dell’art. 83 del D. Lgs. n. 163/2006 e ss. mm. e ii. sulla base dei criteri specificati nell’allegato Capitolato Speciale d’Appalto;

	Ritenuto, pertanto, di dover attivare la procedura di gara mediante “procedura aperta” ai sensi degli artt. 3, comma 37 e 55, comma 5 del D. Lgs. n. 163/2006 con il criterio di aggiudicazione dell’offerta economicamente più vantaggiosa ai sensi dell’art. 83 del D. Lgs. n. 163/2006 e ss. mm. e ii., sulla base dei criteri specificati nell’allegato Disciplinare di gara per l’affidamento del servizio per la durata di anni due; 

 	Ritenuto altresì doversi procedere all’approvazione del Capitolato Speciale d’appalto, dello schema del Bando di Gara e  del Disciplinare di Gara nonché del modello delle dichiarazioni a rendersi a cura dei concorrenti; 

D E T E R M I N A

1) LA PREMESSA è parte integrante del presente provvedimento; 
   
2) PROCEDERE  alla scelta del contraente a cui affidare, per anni due, la gestione del servizio di utilità sociale a carattere innovativo riguardante l’integrazione e l’inclusione sociale attraverso l’erogazione di prestazioni di “Ortoterapia”, mediante indizione gara con  procedura aperta, ai sensi degli artt. 3,  comma 37 e 55, comma 5 del D. Lgs. n. 163/2006, con il criterio dell’offerta economicamente più vantaggiosa ai sensi dell’art. 83 del D. Lgs. 163/2006  con aggiudicazione anche in presenza di una sola offerta valida. 

3) APPROVARE il capitolato d’appalto nonché  lo schema del bando di gara e del disciplinare di gara, il modello delle dichiarazioni a rendersi a cura dei  concorrenti, allegati al presente provvedimento per farne parte integrante e sostanziale.

4) PRENDERE ATTO che l’importo a base d’appalto del servizio in questione ammonta a € 19.672,13,  oltre IVA 22% per una spesa complessiva di € 24.000,00.

5) DARE ATTO che la somma di € 18.537,36, IVA è stata già impegnata con determinazioni dirigenziali di questo Settore n. 137 del 09/10/2014 e n. 7 del 14/01/2015: 
	- Per € 10.507,36 al cap. 5865, cod. 2 11, 07 01, del bilancio comunale gestione residui, finanziata con il Programma di Sviluppo Rurale della Regione Puglia 2007-2013, Asse III “Servizi essenziali per l’economia e le popolazioni rurali – Azione 1b “Servizi di utilità sociale a carattere innovativo, riguardanti l’integrazione e l’inclusione sociale”,
		- Per € 8.000,00 al cap. 5432, cod. 2 09 01 01, del bilancio comunale corrente, finanziata con 	fondi comunali

6) PRENOTARE la rimanente somma di € 5.492,64, al cap. 5430, cod. 2 09 01 01, del bilancio comunale in formazione anno 2016.
	L’impegno definitivo sarà assunto con provvedimento di questo Settore a seguito aggiudicazione definitiva del servizio in questione

7) DARE ATTO, altresì,  che Responsabile del Procedimento è l’ing. Giuseppe Amorese 

8) TRASMETTERE il presente provvedimento al Dirigente del Settore Finanziario per il visto di regolarità contabile, all’Ufficio Ragioneria ed all’Ufficio Contratti ed Appalti per quanto di competenza.

FC/CG
 


IL DIRIGENTE DEL 4° SETTORE 

   (Ing. Giuseppe Amorese) 

Ai sensi dell’art. 151 del Decreto Legislativo n.267/2000, la spesa trova capienza:

Bilancio
Impegno
Capitolo
Cod Cap
Importo
2015
26875
5865/R
2 11 07 01
€ 10.507,36
2015
29588
5432 
2 09 01 01
€ 8.000,00
2016
 
5430
2 09 01 01
€ 5.492,64


IL DIRIGENTE DEL 4° SETTORE 


   (Ing. Giuseppe Amorese)


SERVIZIO FINANZIARIO E DI RAGIONERIA

Visto  il provvedimento che precede, ai sensi dell’art.151 del Decreto Legislativo n.267/2000, se ne attesta la regolarità contabile e la copertura finanziaria.

Corato, 23/09/2015 
IL DIRIGENTE F.F. DEL SETTORE FINANZIARIO

        (Ing. Giovanni Colaianni)

======================================================= 

Il sottoscritto        visti gli atti d’ufficio,

ATTESTA

che la presente determinazione è stata pubblicata nell’Albo Pretorio on-line di questo Comune per 15 giorni consecutivi a partire dal     (N.     REG. PUB.), giusta relazione del messo comunale;

Corato,      
IL      

   (   )


   


    

    

